programId_sv|programUniversity_sv|programTitle_sv|programDescription_sv|programPoints_sv|programYears_sv|programRequirements_sv|programAiDescription_sv|programPlace_sv|programDegree_sv|programLink
1|Kungliga Tekniska högskolan|Arkitektutbildning|Arkitektutbildningen på KTH ger dig färdigheter inom ett område som verkar mellan konst och vetenskap. Som arkitekt utvecklar du framtidens konstruktioner och miljöer för ett socialt och ekologiskt hållbart samhälle. Utbildningen uppfyller EU:s yrkeskvalifikationsdirektiv vilket gör att du kan jobba internationellt efter examen. Arkitektur handlar om allt mänskligt byggande och formgivande av miljön runt omkring oss. En viktig uppgift för arkitekter är att skapa hållbara livsmiljöer i en tid där vi måste minska vår miljöpåverkan och anpassa våra samhällen efter en växande befolkning och ett förändrat klimat. Det sker en snabb utveckling inom globalisering, urbanisering och digitalisering som ger arkitekter spännande utmaningar för en lång tid framöver. Exempelvis beräknas 70% av jordens befolkning bo i städer om 50 år, vilket kräver utformande av nya stadsmiljöer där arkitekten har en viktig uppgift i att se till att staden är till för alla. Under utbildningen är det centrala ämnet arkitektur. Du får lösa arkitekturuppgifter i projektform och utöver det läser du kurser i arkitekturens teori och historia, arkitekturteknik och konstnärliga ämnen. Arkitektutbildningen är organiserad i tre år på grundnivå följt av två fördjupningsår på avancerad nivå. Det är möjligt att avlägga kandidatexamen efter de tre första åren, men det är inte ett krav. Under det fjärde och femte året sker projektundervisningen i en serie valbara studior. Du läser även seminariekurser som anknyter till aktuell forskning inom arkitekturområdet. Utbildningen avslutas med ett examensarbete och det finns goda möjligheter att göra en del av utbildningen utomlands. Som arkitekt arbetar du med utveckling av framtidens samhälle. Du använder konstnärliga, strukturella och tekniska färdigheter för att formge interiörer, byggnader, städer och landskap. En viktig del är att utveckla konstruktioner för ett socialt och ekologiskt hållbart samhälle och använda miljövänliga material i samklang med naturen. Arbetsmarknaden för arkitekter blir allt mer internationell och du kan jobba på arkitektkontor, i den offentliga sektorn eller starta eget företag.|300|5|||På universitetet, KTH Campus|Arkitekt|https://www.kth.se/utbildning/arkitekt/arkitektutbildning
2|Kungliga Tekniska högskolan|Bioteknik, civilingenjör|Civilingenjörsutbildningen inom Bioteknik på KTH ger dig kunskaper som kan revolutionera områden som medicin, material och livsmedel. Kombinationen av biologi och teknik innebär nya möjligheter att lösa utmaningar inom hälsa, miljö och hur vi kan använda naturens egna processer för hållbar framställning av olika produkter. Efter examen väntar spännande möjligheter inom en rad olika framtidsområden. Bioteknik är ett snabbt växande ämnesområde som kombinerar kunskap om organismer med teknik för att använda celler på nya sätt. Det används till exempel för forskning om sjukdomar, att skapa nya material och utveckla grödor som klarar ett förändrat klimat. Utvecklingen av avancerad bioteknik har skapat en värld av möjligheter där medicin, kemi, fysik och matematik har integrerats och blivit ett eget fält. Med kunskaper i bioteknik har du möjlighet att jobba för en hållbar värld inom flera viktiga områden, exempelvis att begränsa smittspridning vid sjukdomsutbrott och pandemier. KTH-forskare inom ämnesområdet har utvecklat en storskalig metod för att säkerställa om individer haft covid-19. Under utbildningen lär du dig om genteknik, kemi, mikrobiologi och att lösa biotekniska utmaningar i projektform. Teknik och biologi integreras i utbildningen för att du ska bli bra på att utveckla processer och produkter där levande celler eller biomolekyler är centrala. Du får både praktisk och teoretisk erfarenhet och tränas i att söka kunskap och lösa problem. De första tre åren består av biologi, kemi, fysik, matematik och kurser som ger andra färdigheter, exempelvis projektledning, för att skapa en stabil och bred grundkompetens för en bioteknikingenjör. Efter år tre har du möjlighet att välja mellan olika masterprogram samt läsa delar av utbildningen utomlands. De kunskaper du får med dig ger dig spännande möjligheter i arbetslivet. Bioteknik är ett fält med snabb utveckling inom såväl forskning som industriprocesser. Du kan exempelvis jobba på företag som gör läkemedel, medicinska analyser, bioteknisk utrustning, eller andra industriella bioprocesser för exempelvis livsmedel, vattenrening och miljöteknik. Du kan också jobba med patent, ﬁnanser, forskningspolitik, journalistik eller inom konsultbranschen. Många väljer också att doktorera.  Biotekniksektorn i Sverige är världsledande inom flera områden, exempelvis att kartlägga människors proteiner. Det finns en intensiv forskningsverksamhet och ett aktivt näringsliv med allt från små bioteknikbolag till stora kommersiella företag specialiserade på biotekniskt framställda produkter eller tjänster.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/bioteknik
3|Kungliga Tekniska högskolan|Byggteknik och design, högskoleingenjör|Högskoleingenjörsprogrammet inom Byggteknik och design på KTH ger dig möjlighet att vara med och forma Sveriges framtida byggnader och infrastruktur. Du får en vetenskaplig grund och djupa kunskaper inom bygg och infrastruktur för att kunna delta i byggandet av det hållbara samhället. Utbildningen förbereder dig för kvalificerat arbete inom samhällsbyggnadssektorn och har en direkt koppling till näringslivet – vilket ger dig goda karriärmöjligheter efter examen. Stora förändringar sker inom byggbranschen. Digitalisering, en växande befolkning och nya perspektiv på hållbarhet öppnar för nya möjligheter och utmaningar. Vi blir fler personer som ska bo på samma yta och ett förändrat klimat ställer nya krav på våra städer och samhällen. Hur stora/höga byggnader kan vi bygga utan att inverka för mycket på den sociala och ekologiska hållbarheten? Hur kan digitala verktyg användas för att optimera arbetet? På programmet i Byggteknik och design får du de verktyg du behöver för att kunna ta dig an de spännande utmaningarna. Byggteknik och design inkluderar kunskap om arkitektur och fastigheter, konstruktion, bygg, anläggningsteknik, byggproduktion samt byggekonomi. De två första åren läser du teoretiska och byggtekniska ämnen samt digitala verktyg. Det tredje året väljer du en inriktning med specialisering inom arkitektur och fastighetsutveckling, konstruktion, eller byggproduktion. Efter avslutad utbildning kan du exempelvis arbeta med projektledning, fastighetsförvaltning, husbyggnadsprojektering på arkitektkontor eller på konstruktionsbyrå. Du kan bli bygglovshandläggare, arbetsledare på byggarbetsplats eller ha andra byggrelaterade yrkesroller. Sveriges Byggindustrier är en del av ryggraden i Sveriges näringsliv som sysselsätter flera hundra tusen människor. Kommande stora pensionsavgångar gör att behovet av din kompetens är stort. Du kan börja arbeta direkt efter examen eller välja att fortsätta studera på en magister- eller masterutbildning i Sverige eller utomlands.|180|3|||På universitetet, KTH Campus|Högskoleingenjör|https://www.kth.se/utbildning/hogskoleingenjor/byggteknik-design
4|Kungliga Tekniska högskolan|Civilingenjör och lärare|Civilingenjör och lärare på KTH är en unik utbildning som leder till både en civilingenjörsexamen och en ämneslärarexamen. Samhället behöver kommunikativa civilingenjörer och tekniskt kunniga lärare. Med denna utbildning blir du både och. Efter utbildningen är du mycket eftertraktad på arbetsmarknaden, både inom näringslivet och skolvärlden. I alla delar av landet är behovet av gymnasielärare i fysik, kemi och teknik stort. Som lärare med djupt tekniskt kunnande har du möjlighet till att inspirera ungdomar att vilja lära sig om teknik – och ge dem möjligheter att i framtiden påverka teknik- och samhällsutvecklingen. Samtidigt behövs civilingenjörer i alla delar av samhället för att skapa lösningar för en mer hållbar värld. Tekniken blir en allt större del av våra liv, vilket innebär att teknisk kompetens är avgörande för att lösa globala hållbarhetsutmaningar. Det kan till exempel handla om att utveckla hållbara energilösningar, klimatanpassad samhällsplanering eller ny digital teknik. Utbildningen kombinerar pedagogik, kommunikation och lärande med civilingenjörens förmåga att hämta in kunskap och lösa problem. Du får färdigheter i att planera, genomföra och utveckla utbildning inom skola, företag och organisationer. Genom verksamhetsförlagd utbildning får du prova att jobba med pedagogisk verksamhet på gymnasieskola, museum eller science center.  I årskurs två väljer du en av de fyra inriktningarna:      Matematik och fysik     Matematik och kemi     Matematik och teknik med specialisering mot energi och miljö     Matematik och teknik med specialisering mot datateknik   Din lärarexamen utfärdas i matematik och i ett av ämnena fysik, kemi eller teknik, beroende på vilken inriktning du väljer. Efterfrågan ökar både vad gäller tekniskt kunniga lärare och pedagogiska ingenjörer som kan kommunicera teknik och naturvetenskap. Väljer du den här utbildningen får du en oslagbar kombination av kompetens som öppnar dörrar till många karriärmöjligheter inom exempelvis gymnasieskolan, konsulterande ingenjörsverksamhet, utbildningsavdelningar, forskning eller pedagogisk utveckling.  Efter examen kan du jobba som gymnasie- eller högstadielärare, på science centers eller museer. Du kan också jobba som ingenjör med bland annat utveckling eller utbildning på olika företag. Vanliga roller är mjukvarukonstruktör, konsult och pedagogisk utvecklare. Du har också goda möjligheter att fortsätta en akademisk bana som doktorand eller forskningsingenjör.|300|5|||På universitetet, KTH Campus|Civilingenjör, ämneslärare|https://www.kth.se/utbildning/civilingenjor/civing-larare
5|Kungliga Tekniska högskolan|Datateknik, civilingenjör|Civilingenjörsutbildningen inom Datateknik är en av KTH:s populäraste utbildningar och vänder sig till dig som vill vara med och påverka hur vårt alltmer digitala samhälle utvecklas. Efter examen väntar många kreativa arbetsuppgifter inom så gott som alla branscher, från traditionell industri och centrala samhällsfunktioner till nyare företag som utvecklar smarta appar, datorspel och sociala medier. Utvecklingen på det digitala området går snabbt och öppnar många nya möjligheter. Genom analys av stora mängder data (Big Data) kan vi lära oss mycket om exempelvis människor, samhälle och klimatet. Datorsimulering handlar inte längre bara om industriell design och datorspel – även biologiska processer kan simuleras för att ge kunskap om hur kroppen fungerar. Andra heta digitala utvecklingsområden är Internet of Things, datasäkerhet, e-hälsa och sociala medier. Samhällsfunktioner som sjukvård och banker genomgår stora förändringar i och med en ökande digitalisering och andra väntas följa efter. Som civilingenjör kommer du kunna vara en brygga mellan användarnas önskemål och teknikens möjligheter, risker och begränsningar. Utbildningen ger dig teoretiska kunskaper och praktiska färdigheter som gör det möjligt att använda datorer så att de gör nytta. Fokus ligger inledningsvis på att ge dig ett gediget kunnande om algoritmer och programutveckling. Därefter har du möjlighet att fördjupa dig inom det mesta som har med datorers användning att göra, som till exempel AI, datasäkerhet, dataanalys och virtuella verkligheter. Förutom de tekniska färdigheterna är det centralt i utbildningen att utveckla dina empatiska och kommunikativa förmågor. Du studerar en blandning av teknikfokuserade kurser i programmering och matematik tillsammans med ”mjukare” ämnen som teknisk kommunikation, företagsorganisation och ledarskap. Efter årskurs tre har du möjlighet att välja mellan många olika masterutbildningar och läsa delar av utbildningen utomlands. Som civilingenjör i datateknik har du en attraktiv nyckelkompetens. Många branscher genomgår stora omställningar där nya IT-system blir allt viktigare. Det gäller till exempel banker, transporter, hälso- och sjukvård samt underhållning – och utvecklingen väntas nå många andra områden mycket snart. Behovet av kvalificerade experter är stort och utexaminerade studenter från datateknikutbildningen har lätt att hitta intressanta och välbetalda jobb. Du kan exempelvis jobba som IT-chef, utvecklare, dataexpert, forskare, konsult eller som egenföretagare i ett mindre startup-företag.  Även internationellt är dina möjligheter till en spännande och varierad karriär stora. På engelska kallas ämnesområdet datateknik för Computer Science eller Software Engineering. Liksom i Sverige behövs experter inom området i många olika branscher världen över.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/datateknik
6|Kungliga Tekniska högskolan|Datateknik, högskoleingenjör|Högskoleingenjörsprogrammet inom Datateknik på KTH är en utbildning inom tillämpad informationsteknologi som ger dig en bred kompetens inom programutveckling och nätverk. Efter utbildningen kan du exempelvis jobba med program- och systemutveckling, nätverk och datorsystem, informationssäkerhet, smarta telefoner, maskininlärning eller Internet of Things. I ett allt mer uppkopplad värld är datateknik och IT helt avgörande i utvecklingen mot ett hållbart samhälle. Elektroniska pengar, e-hälsa och uppkopplade hem är exempel på spännande framtidsområden med stora möjligheter. Datateknik används också för allt från underhållning över nätet, mobil kommunikation och sökmotorer för webben till medicinsk IT och stora affärssystem. På utbildningen lär du dig att bli en ingenjör med förmåga att använda och utveckla avancerad teknik, både självständigt och i grupp, något som du tränar särskilt genom projektkurser och ofta i samarbete med näringslivet. Utbildningen ger dig en bred teknisk bas med stora möjligheter till specialisering. Det tredje året kan du välja kurser inom olika tillämpningsområden som program- och systemutveckling, datornätverk och internettjänster, nätverkssäkerhet, programutveckling för inbyggda system och har även möjlighet till komplettering för fortsatta studier på masternivå. KTH har framstående forskning inom IT och här finns många kurser att välja mellan. Det är ett stort plus för dig som vill skaffa specialkompetens. Utbildningen avslutas med ett examensarbete oftast hos, eller på uppdrag av, ett företag. Som ingenjör inom datateknik har du karriärmöjligheter inom många områden. Du kan exempelvis jobba med program- och systemutveckling, internettjänster, datornätverk och utveckling av kommunikationstjänster, nätverks- och informationssäkerhet, operativsystem och medicinsk IT. Du kan också arbeta med tekniknära tillämpningar som inbyggda system, realtidsoperativsystem, smarta telefoner, Internet of Things och trådlösa sensorer.  Efter examen kan du jobba på rena IT- eller nätverksföretag, konsultföretag, eller i andra branscher med IT-infrastruktur, som till exempel banker och inom vården. Det konstanta behovet av ny teknik gör också att många studenter startar egna företag för att utveckla egna innovationer.|180|3|||På universitetet, KTH Flemingsberg|Högskoleingenjör|https://www.kth.se/utbildning/hogskoleingenjor/datateknik-flemingsberg/
7|Kungliga Tekniska högskolan|Datateknik, högskoleingenjör|Högskoleingenjörsprogrammet inom Datateknik passar dig som vill utveckla framtidens uppkopplade produkter och programvaror. Efterfrågan på nya tekniska lösningar är stor, bara kreativiteten sätter gränserna för vad som är möjligt. På KTH samarbetar du nära Sveriges mest framstående IT-företag och får flera praktiska erfarenheter. Som ingenjör i datateknik har du stora möjligheter att påverka och förbättra digitala lösningar. Digitaliseringen påverkar det mesta omkring oss, som hemmet, skolan, fordon, pengar, sjukvård, industri och underhållning. Allt detta är exempel på spännande och utmanande områden där datatekniken och dataingenjören ska komma med de framtida lösningarna. Utbildningens fokus ligger på teknik som tillämpar de möjligheter som erbjuds av internet och mobiltelefonnät som 5G. Du lär dig om processorer, programmering, datanätverk, databaser och säkerhet. Du får grunderna för utveckling av molntjänster och uppkopplade prylar. Under år tre fördjupar du dig inom programutveckling eller i sakernas internet. KTH har framstående forskning inom IT och här finns många kurser att välja mellan. Detta är ett stort plus för dig som vill skaffa specialkompetens. Du läser flera projektkurser där du jobbar i team och löser praktiska problem. Utbildningen avslutas med ett examensarbete som kan utföras antingen på KTH, utomlands eller på ett företag. Inriktningar: Sakernas internet (Internet of Things), Programutveckling. Efter examen väntar en bred och stor arbetsmarknad. Dataingenjörer behövs inom alla områden i samhället för att skapa, utveckla och underhålla IT-baserad datateknik i form av datorer, mjukvara, nätverk och applikationer. Du kan jobba på allt från dataföretag till sjukhus, industri och offentlig sektor.  Studenter från programmet jobbar ofta i roller som projektledare, konsulter, avdelningschefer eller med IT-support. Efter några år är det många som blir utvecklare och IT-arkitekter. Den snabba utvecklingen på IT-området gör att många KTH-studenter startar egna företag, ofta tillsammans med kurskamrater.|180|3|||På universitetet, KTH Kista|Högskoleingenjör|https://www.kth.se/utbildning/hogskoleingenjor/datateknik-kista/
8|Kungliga Tekniska högskolan|Design och produktframtagning, civilingenjör|Civilingenjörsutbildningen inom Design och produktframtagning på KTH ger dig de verktyg du behöver för att ta fram nya produkter. Du lär dig om hela processen, från idé till färdig produkt. Med kunskaper och färdigheter inom industridesign kan du skapa produkter för ett hållbart samhälle – allt från eldrivna lastbilar till framtidens smarta klädesplagg. Redan under dagens första timme kommer du i kontakt med ett stort antal produkter. Du vaknar antagligen av ditt mobilalarm eller en väckarklocka. Du använder kanske ett duschmunstycke, schampo, handduk och sedan en brödrost, mikrovågsugn, osthyvel, kaffekokare eller kastrull. Alla dessa produkter har skapats och utformats för att du ska kunna använda dem på bästa sätt. Numera behöver produkter också tillverkas med hänsyn till klimat- och miljöpåverkan. Allteftersom tekniken och samhället utvecklas uppkommer nya behov. Med kunskap om design och produktframtagning har du möjlighet att utveckla produkter för en hållbar framtid. Utbildningen kombinerar industridesign och ingenjörsvetenskap och inkluderar allt från mekanik till materialkunskap, konstruktion och tillverkning. Varje termin görs projektarbeten, ofta tillsammans med företag, där du får vara med och ta fram innovativa produkter. Efter de tre första åren väljer du en av nio masterutbildningar med specialiseringar inom design, olika teknikområden och hållbarhet. Många väljer att läsa en eller flera terminer på våra utländska partneruniversitet.   Utbildningen ger dig kunskap om hela produktframtagningsprocessen och studierna är både teoretiska och praktiska. Du lär dig hur en designprocess fungerar, hur du arbetar med användaren i fokus och hur du kommunicerar och visualiserar idéer. Du lär dig även att tillämpa kunskaperna från övriga teoretiska kurser i ett produktframtagningsperspektiv. Studierna gör dig väl förberedd för spännande karriärmöjligheter inom exempelvis produktutveckling, design, hållbar utveckling, projektledning och produktion. Dina arbetsuppgifter har både kreativa och praktiska inslag som ofta kräver att du kan tänka i nya banor för att se lösningar. Det handlar om att förstå vad dagens och framtidens människor har för behov – och komma på idéer för nya produkter som kan lösa problem för användarna. Du kan sedan jobba med utveckling av produkten, ofta i nära samarbete med de som ska använda den.  Eftersom produkter behövs inom nästan alla områden och branscher finns stora valmöjligheter, både i Sverige och för en internationell karriär. Du kan till exempel jobba med att anpassa produkter efter människors behov och begränsningar – och se till att de kommer kunna användas på bästa sätt. Du har kunskap om hur kroppar påverkas av yttre krafter, något som är användbart när det kommer till att utveckla hjälmar eller säkerhet i bilar och hem. Det sker en snabb utveckling på det digitala området, och möjligheterna att utveckla interaktiva produkter är stora. Du kan arbeta på stora eller små företag, som konsult eller starta eget. Vissa väljer även att forska inom teknik och design.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/design-produktframtagning
9|Kungliga Tekniska högskolan|Elektronik och datorteknik, högskoleingenjör|Högskoleingenjörsprogrammet inom Elektronik och datorteknik på KTH ger kunskap om allt som har med elektroniksystem att göra. Du får eftertraktad kompetens inom elektronik och programmering som öppnar dörrar till ett spännande arbetsliv. Redan under studietiden får du samarbeta med världsledande företag som medverkar i programmets utformning. Många elektroniska produkter och system innehåller datorer som kan programmeras. Elektronik finns i allt från våra smartphones och bilar till livsviktig sjukvårdsutrustning. Området trådlös kommunikation och internet har revolutionerat vårt sätt att leva, kommunicera och hantera information. Nästa stora utveckling förväntas ske på området sakernas internet, där olika produkter kopplas upp mot internet. Tekniken kan exempelvis användas för att minska klimatpåverkan från industrin och bygga tryggare boenden. Möjligheterna inom elektronik och datorteknik är närmast oändliga och tekniken spelar en viktig roll i att forma våra liv och samhällen. Utbildningen ger dig kunskap om både hårdvara och mjukvara. Du lär dig om utvecklingen av produkter som kan programmeras – som exempelvis inbyggda datorer, appar och uppkopplade produkter (sakernas internet). Du läser även ﬂera projektkurser där du utvecklar förmågan att jobba i team och lär dig hur projekt bedrivs i företag. Utbildningen avslutas med ett examensarbete som kan utföras antingen på KTH eller på ett företag, i Sverige eller utomlands. Efter examen kan studenterna söka sig till arbetsmarknaden direkt eller ta en master, till exempel inom Embedded Systems. Efter examen har du en framtid inom utvecklingen av programmerbara elektronikprodukter. Elektronikindustrin kan delas in i företag som framställer elektroniksystem, använder elektroniksystem i sina produkter och de som är beroende av elektronik för sin tillverkning eller verksamhet. Elektronik är en naturlig del av många olika branscher och möjligheterna till jobb är goda.  Den svenska elektronikbranschen är väldigt stor eftersom den ingår i många andra branscher. Det finns ett enormt behov av ingenjörer med kunskaper inom elektronik, programmering och systemtänkande – vilket ger dig möjligheter till en spännande och varierad karriär, både i Sverige och utomlands. Det är vanligt att jobba i team tillsammans med andra med att utveckla, konstruera och testa produkter och system. Du kan exempelvis jobba med fordonsutveckling, konsumentprodukter, medicinsk utrustning, kommunikation eller energiförsörjning. Kanske är du med och skapar framtidens produkter för ett energisnålt och hållbart samhälle.|180|3|||På universitetet, KTH Campus, KTH Kista|Högskoleingenjör|https://www.kth.se/utbildning/hogskoleingenjor/elektronik-datorteknik
10|Kungliga Tekniska högskolan|Elektroteknik, högskoleingenjör|Högskoleingenjörsprogrammet inom Elektroteknik på KTH ger en stabil grund för att direkt efter examen kunna jobba inom i stort sett alla tekniska branscher. Elektroteknik har en avgörande betydelse för framtidens näringsliv och ett hållbart samhälle. Det är bland annat en förutsättning för smarta elnät och en övergång till förnybara energikällor. Elektroteknik bygger på elektricitet och magnetism och innefattar så gott som all den teknik som använder elektricitet. Utvecklingen inom området ligger till grund för mycket av den nya teknik vi ser i samhället i dag, som exempelvis mobiltelefoner, robotar och solceller. Dagens samhälle är väldigt beroende av elektroteknik som finns i allt från våra trafiksystem till våra sjukhus. Framtidens hållbara samhälle bygger även på att vi lyckas utveckla hållbara lösningar inom elektroteknik. Exempelvis behövs elektroteknik för klimatsmarta transporter, förnybar energi, e-hälsa och att hantera den ständigt ökande datatrafiken. Du utbildar dig till ingenjör med kompetens att använda och utveckla avancerad teknik till exempel för att förse samhällen med förnybar el eller att hantera den ökande mängden data och många andra spännande tillämpningar däremellan. Under det tredje året kan du välja kurser inom två olika tillämpningsområden: Elkraftteknik eller Inbyggda system och datornätverk. Du har även möjlighet att komplettera för fortsatta studier på masternivå. Efter examen har du goda karriärmöjligheter inom området elektroteknik. Du kan exempelvis jobba med elektriska installationer, elnätet och framtidens energiförsörjning, elektronik och inbyggda system.  Du kan även jobba med områden som framtidens transporter, mobiltelefoni, Internet of Things, mobil kommunikation, eller framtidens fordons- och järnvägsteknik. Det finns även stora möjligheter att arbeta med medicintekniska lösningar för en förbättrad hälso- och sjukvård.|180|3|||På universitetet, KTH Flemingsberg|Högskoleingenjör|https://www.kth.se/utbildning/hogskoleingenjor/elektroteknik
11|Kungliga Tekniska högskolan|Elektroteknik, civilingenjör|"KTH är rankat som ett av världens 25 bästa universitet inom ämnesområdet elektroteknik. Elektroteknik har en avgörande betydelse för många teknologier och framtidens hållbara samhälle. Det är bland annat en förutsättning för autonoma system och en övergång till förnybara energikällor. Med den verktygslåda du får med dig från civilingenjörsutbildningen inom Elektroteknik på KTH kan du gå in som expert nästan var som helst där det handlar om att utveckla hållbar teknik. Elektroteknik bygger på elektricitet och magnetism och innefattar så gott som all den teknik som använder elektricitet. Utvecklingen inom området ligger till grund för mycket av den nya teknik vi ser i samhället i dag, som exempelvis mobiltelefoner, robotar och solceller. Dagens samhälle är väldigt beroende av elektroteknik som finns i allt från våra trafiksystem till våra sjukhus. Också framtidens hållbara samhälle bygger på att vi lyckas utveckla hållbara lösningar inom elektroteknik. Exempelvis behövs elektroteknik för klimatsmarta transporter, förnybar energi, e-hälsa och att hantera den ständigt ökande datatrafiken. Utbildningen gör dig till en teknisk problemlösare med förmåga att utveckla allt från medicinsk utrustning till industrirobotar. Du lär dig att sätta upp modeller av verkligheten med hjälp av matematik, elektroteknik och fysik. Utifrån din modell tar du sedan fram en lösning som driver utvecklingen framåt. Efter de tre inledande åren har du en bra teknisk bas och kan välja bland många av de olika masterprogram som ﬁnns på KTH. Du kan även läsa delar av utbildningen utomlands. Efter examen har du spännande karriärmöjligheter över hela världen. En utbildning inom elektroteknik eller ”Electrical engineering"" (som det heter på engelska) är väldigt populär utomlands och är ett av de mest kända ingenjörsprogrammen internationellt. Att utbilda sig till elektroingenjör har under många år varit en säker framtidsinvestering som öppnar många dörrar och valmöjligheter. Elektroingenjörer får också högst genomsnittslön bland civilingenjörer, när de tagit sin examen, enligt SCB. I åldrarna 25-34 ligger den genomsnittliga månadslönen runt 40 000 kronor.  Ditt jobb efter examen kan handla om att utveckla tekniken inom områden som elnätet, framtidens fordon, artificiell intelligens och smarta hem. Du kan jobba i yrkesroller som exempelvis konsult, utvecklingsingenjör eller projektledare. Du har också stora möjligheter att välja en forskarkarriär. Bland tidigare studenter på programmet har alla fått jobb, och de flesta får sitt drömjobb tidigt efter examen. Mer än hälften jobbar inom teknikintensiv industri och många med forskning och utveckling."|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/elektroteknik
12|Kungliga Tekniska högskolan|Energi och miljö, civilingenjör|Civilingenjörsutbildningen inom Energi och miljö har ett stort fokus på hållbar utveckling utifrån både tekniska och samhälleliga perspektiv. Du blir expert på att ta fram innovativa lösningar för stora hållbarhetsutmaningar som minskad klimatpåverkan, bättre energisystem och renare vatten. Efter examen är du attraktiv på arbetsmarknaden och kan arbeta med utvecklingsarbete såväl i Sverige som i resten av världen. Frågor om energi och miljö är mer aktuella än någonsin och blir allt mer viktiga. För att vi ska kunna leva inom planetens gränser krävs att vi begränsar användningen av fossilbaserad energi och istället ökar användningen av förnybar energi. Vi måste minska vår påverkan på klimatet och miljön och använda färre naturresurser för att möta fler människors behov. Många av framtidens samhällsutmaningar har stark koppling till områdena energi och miljö. Exempelvis: Hur kan vi minska effekterna av ett klimat i förändring? Hur säkerställer vi biologisk mångfald och vad krävs för att vi ska kunna leva i samklang med naturens ekosystem och samtidigt ha god tillgång till energi? Utbildningen lär dig att hitta innovativa lösningar inom energi- och miljöområdet. Du får civilingenjörens grundläggande naturvetenskapliga och tekniska kunskaper, med en bas inom energi- och miljöområdet och tränar dig i problemlösning och modellering i flera av utbildningens kurser. Du lär dig även ett samhällsvetenskapligt perspektiv på energi- och miljöfrågor och fördjupar dig inom området hållbar utveckling i flera olika projekt. Under år fyra och fem lär du dig en spetskompetens inom den masterutbildning du väljer. Programmet ger goda möjligheter till utlandsstudier. Efter examen kan du jobba med exempelvis riskhantering, miljöanalys, smarta elnät, förnybar energi, elfordon, miljövänliga fordonsbränslen eller återvinning av material. Du blir en viktig resurs när det gäller att hitta innovativa lösningar kring klimatförändringar och hållbarhetsfrågor som samhället står inför. Exempelvis behövs din kompetens för att säkerställa en cirkulär ekonomi där vi nyttjar våra naturresurser på bästa sätt – utan att släppa ut farliga gifter i naturen. Studenter som examinerats från programmet arbetar idag bland annat som projektledare för samhällskritisk infrastruktur, energi- och miljörådgivare på kommuner, som konsulter inom byggbranschen och som projektingenjörer på statliga myndigheter.  Sverige satsar stort på teknik för förnybar energi och internationellt investeras miljarder kronor i företag som arbetar med miljöteknik. Fler och fler inser vikten av området och detta innebär många nya och internationella karriärmöjligheter för civilingenjörer inom Energi och miljö.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/energimiljo
13|Kungliga Tekniska högskolan|Farkostteknik, civilingenjör|Civilingenjörsutbildningen inom Farkostteknik är unik i Sverige och finns bara på KTH. Utbildningen är bred och ger karriärmöjligheter inom många områden, t ex inom utveckling och forskning om tåg, bilar, flyg, fartyg och rymdfarkoster. Den gör dig redo att anta utmaningar för framtidens transportsystem; resurseffektiva fordon och farkoster för väg, vatten och rymd samt flexibla lösningar för kollektivtrafik och varutransporter. En av de största utmaningarna för vårt samhälle är att transportera människor och varor utan för stor påverkan på miljö och klimat. Kunskap inom farkostteknik behövs för att utveckla den typ av lösningar och de transportsystem som behövs i framtidens hållbara samhälle. Självkörande bilar, uppkopplade godstransporter, snabbtåg och fossilfritt flyg är bara några av de områden där revolutionerande utveckling sker. Kunskap inom farkostteknik är också viktigt i utvecklingen av farkoster som möjliggör vårt utforskande av rymden. Farkostteknik utvecklar din förmåga att analysera stora system och att ta fram nya innovativa lösningar, ofta med hjälp av datorberäkningar. Utbildningen ger dig ett innovativt tänkande och en bred kunskap i matematik, natur- och teknikvetenskap. Den har samtidigt fokus på att teknikkunskaperna tillämpas för att utveckla, konstruera och bygga farkoster och system som löser framtidens transportbehov. Du läser kurser i matematik, fysik och mekanik i kombination med kurser som produktutveckling, och ljud och vibrationer. Du lär dig också om hur etik, hållbar utveckling, jämställdhet och mångfald är kopplat till teknikutveckling och den moderna ingenjörsrollen. Efter år tre har du möjlighet att välja bland ett av KTH:s största utbud av masterprogram samt läsa delar av utbildningen utomlands. Som civilingenjör i Farkostteknik är du eftertraktad inom många olika branscher.  Fordonsbranschen är en av flera som har behov av din kompetens. Du har stora möjligheter att direkt efter examen få ett jobb i Sverige eller någon annanstans i världen, tack vare KTH:s goda rykte internationellt och den nära samverkan mellan näringsliv, forskning och undervisning inom programmet.  Med de kunskaper du får med dig kan du arbeta inom en mängd olika områden. Forskning och utveckling av morgondagens fordon, farkoster och system med koppling till väg, mark, vatten och rymd är ett område där du kan få stort inflytande. Du kan arbeta som beräkningsingenjör, analytiker, forskare eller teknisk konsult. I samarbete med andra experter kommer du kunna leda utvecklingen mot ett hållbart samhällsbyggande, energisnåla transportsystem och klimatsmarta tekniska innovationer.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/farkostteknik
14|Kungliga Tekniska högskolan|Fastighet och finans, kandidatutbildning|Kandidatutbildningen inom Fastighet och finans på KTH passar dig som vill vara delaktig i fastighetsbranschens spännande utveckling med ny teknik och ökad miljömedvetenhet. Efter examen kan du jobba med kvalificerade uppgifter inom såväl fastighetssektorn som den finansiella sektorn. Då sektorerna integreras alltmer ligger utbildningen helt rätt i tiden. Fastighetsbranschen är under utveckling med ökad digitalisering och omställning till miljövänliga material och system. Sverige har haft en hög byggtakt under den senaste tiden och fastigheter utgör landets största förmögenhetstillgång. Hur påverkar fastighetsmarknaden den finansiella marknaden och vice versa? Vad händer när fastighetspriserna går upp och hur påverkar den cykliska ekonomiska utvecklingen byggandet av nya bostäder? Det är frågor som påverkar inte bara samhället utan de flesta människors vardag. Med kunskaper om hur områdena fastigheter och finans samverkar har du verktyg för att kunna ta finansiella beslut som påverkar utvecklingen av morgondagens byggnader och samhälle. Utbildningen ger dig kunskap inom ekonomi, juridik och management med fokus på den finansiella sektorns roll i ett hållbart samhällsbyggande. Du lär dig om rättssystemet som legal infrastruktur för den ﬁnansiella sektorn och fastighetsmarknaden. Du får kunskap om kundperspektivets betydelse för såväl bank- som fastighetssektorerna. Efter fem obligatoriska terminer väljer du att fördjupa dig inom antingen Fastighetsekonomi eller Finans. Utbildningens breda och unika inriktning gör att du har stora valmöjligheter i ditt framtida yrkesliv. Du får en bra start på karriären med goda möjligheter till jobb inom många sektorer, exempelvis inom fastighetsekonomi eller den ﬁnansiella sektorn.  Du kan välja en karriär inom finansiering av fastigheter, portföljförvaltning eller transaktioner. Dina framtida arbetsgivare kan vara banker, försäkringsbolag, bostadsﬁnansieringsinstitut och fastighetsbolag. Programmet öppnar också för att arbeta i byggbolag, kommuner och olika konsultföretag inom fastighetssektorn. Du som vill bygga ett eget företag får också en bra start.|180|3|||På universitetet, KTH Campus|Teknologie kandidat|https://www.kth.se/utbildning/kandidatutbildning/fastighet-finans
15|Kungliga Tekniska högskolan|Fastighetsutveckling med fastighetsförmedling, kandidatutbildning|Kandidatutbildningen inom Fastighetsutveckling med fastighetsförmedling på KTH är skräddarsydd för dig som vill jobba som mäklare eller utvecklare av fastigheter. Den stimulerar ditt samhällsintresse och lär dig att förverkliga idéer kopplat till fysiska platser. Oavsett val av inriktning får du goda karriärmöjligheter inom den spännande fastighetsbranschen. Efter examen har du möjlighet att registreras som fastighetsmäklare. Hur bor vi i framtiden och hur ser det ut där vi arbetar? Hur påverkas fastighetsbranschen av en växande befolkning, ny teknik för digitalisering och ökade krav på hållbarhet? Fastighetssektorn har många spännande utmaningar i att utveckla framtidens hållbara boenden och kontor. Fastighetsutveckling handlar om att identifiera och förverkliga potentialen i olika fastighetsobjekt eller områden. Fastighetsförmedling handlar om att hitta köpare samt att bistå i transaktioner för hela fastigheter, bostadsrätter, kontor och mark. Med en alltjämt ökad efterfrågan på bostäder är kunskap inom området viktig för att kunna tillgodose både människors, företags och samhällets behov. Utbildningen ger dig specialkompetens inom fastighetsjuridik och fastighetsekonomi. Du får även kunskaper i byggnadsteknik, management och geovetenskap. Du lär dig om hur detaljplaner, ägande, rättigheter och politiska beslut hänger ihop på fastighets- och samhällsbyggnadsområdet. Under det andra året väljer du en inriktning mot antingen Fastighetsutveckling eller Fastighetsförmedling.  Fastighetsförmedlingsspåret utvecklas i kontinuerligt samråd med Fastighetsmäklarinspektionen (FMI) som är den statliga myndighet som ansvarar för registrering och tillsyn av fastighetsmäklare. I FMI:s uppdrag ingår också att informera mäklare och konsumenter om god fastighetsmäklarsed. Genom olika kurser i juridik och etik lägger programmet grund för certifieringen. Utbildningen öppnar för att du snabbt ska komma ut på arbetsmarknaden och ger dig en bra start i arbetslivet. Fastighetsutveckling och fastighetsförmedling är kreativa områden där samarbete mellan människor är en stor del av vardagen. Efter examen har du djupa kunskaper om fastighetssektorns roll i byggandet av ett hållbart samhälle, vilket gör att du kan du jobba i olika roller hos byggbolag, fastighetsbolag, kommuner, såväl som hos fastighetsförmedlare och olika konsultföretag.   För dig som väljer inriktningen mot fastighetsutveckling väntar spännande utmaningar i att möta både människors, företags och samhällets behov för att bygga hållbara städer. För dig som väljer inriktningen fastighetsförmedling väntar en marknad i förändring där mäklaryrket är mer mångfacetterat än tidigare. Att kunna identifiera och förverkliga kunders bostadsdrömmar är en viktig kompetens, tillsammans med relationsbyggande.|180|3|||På universitetet, KTH Campus|Teknologie kandidat|https://www.kth.se/utbildning/kandidatutbildning/fastighetsutveckling-fastighetsformedling
16|Kungliga Tekniska högskolan|Industriell ekonomi, civilingenjör|Civilingenjörsutbildningen Industriell ekonomi är en ingenjörsutbildning inom teknik och management som ger en eftertraktad kompetens i affärs- och verksamhetsutveckling. Den tekniska kunskap du får med dig ger dig en spets i att förstå utveckling av hållbara innovationer. Efter examen är du väl rustad för en karriär i näringsliv och offentlig förvaltning. Förståelse för hur teknik och ekonomi samverkar är centralt för att utveckla samhället i en hållbar riktning. Nya affärsidéer, produkter och tekniska lösningar har potential att driva utvecklingen framåt, men det behövs också förutsättningar för kreativitet, utveckling och långsiktig effektivitet. Förståelse för hur teknikutvecklingen kan ligga till grund för framgångsrika affärer är en nyckel i innovationsprocessen. För att lyckas med detta är en ingenjörsutbildning i industriell ekonomi ett exceptionellt redskap. Industriell ekonomi ger dig förståelse för samspelet mellan teknik, människa och marknad. Du läser kurser inom industriell ekonomi och teknik parallellt och får därigenom djup förståelse för kommunikation och samarbeten över områdesgränserna. Under årskurs två väljer du teknikinriktning inom något av områdena:      datateknik,     energisystem och hållbar utveckling,     produkt- och produktionsutveckling eller     tillämpad matematik.  Studierna på avancerad nivå, i årskurs fyra och fem, sker inom ramen för masterprogrammet Industrial Engineering and Management (Industriell ekonomi). Då specialiserar du dig ytterligare inom din teknikinriktning. Du har stor möjlighet att använda de valfria poängen till att proﬁlera dig ytterligare inom de områden som intresserar dig. Som civilingenjör inom Industriell ekonomi har du många intressanta karriärmöjligheter. Utbildningen förbereder dig på att jobba med affärs- och verksamhetsutveckling inom teknikområdet med ett helhetsperspektiv på hur företag fungerar. Förmågan att förstå kopplingen mellan teknik, omvärld och strategi gör att du kan jobba med att bedöma ekonomiska, sociala och miljömässiga konsekvenser av nya tekniska lösningar. Det är vanligt att arbeta med att leda projekt eller effektivisera produktionen i teknikintensiva verksamheter.  Typiska roller för en civilingenjör från Industriell ekonomi är projektledare, affärs- och produktutvecklare, analytiker eller entreprenör. Sverige är världsledande på innovationsområdet och har många spännande företag du kan jobba för. Utbildningen gör dig mycket attraktiv på arbetsmarknaden och ger dig stora möjligheter att arbeta internationellt. Om du vill starta ett eget företag har du bra förutsättningar även för det.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/industriell-ekonomi
17|Kungliga Tekniska högskolan|Industriell teknik, högskoleingenjör|Högskoleingenjörsprogrammet inom Industriell teknik på KTH ger dig det som krävs för att arbeta som ingenjör inom morgondagens alltmer digitaliserade och hållbara produktionsmiljö, ibland kallad industri 5.0. Utbildningen sker i samarbete med ledande företag och kombinerar lika delar teori och praktik. Inom programmet kan du välja mellan fyra olika profiler. Produktionsindustrin har blivit alltmer digitaliserad och Artificiell intelligens (AI), Big Data och uppkoppling mot internet (Internet of Things) spelar en allt större roll. När du läser högskoleingenjörsutbildningen inom Industriell teknik kan du bli en del av denna spännande omställning. Det finns ett stort behov av ingenjörer som kan driva utvecklingen till en både mer hållbar och modern industri. Programmet ger dig kunskapen som krävs för att jobba inom modern industriell produktion för att skapa framtida produkter, processer och tjänster. Du lär dig bland annat om hållbara materialval, hur man använder energisystem på ett klokt sätt och vilka etiska, ekonomiska och hållbarhetsmässiga aspekter som ingår i arbetet med industriell produktion. Under utbildningen kommer du att lära dig olika metoder och verktyg som programmering, matematik, mekanik och robotteknik men även projektledning och riskhantering, för att hantera utmaningar inom industrin.  Programmet har en perfekt balans mellan teori och praktik och bygger på ett nära samarbete med Sveriges stora industriföretag. Utbildningen är även flexibel, du börjar med att lära dig grunderna för att sedan välja en av fyra profiler utifrån dina intressen.  Utbildningen avslutas med ett examensarbete som kan genomföras i samverkan med industrin.  De fyra profiler du kan välja mellan är:      Hållbar produktion     Industriell driftsäkerhet     Klimatsmart energiförsörjning     Material för cirkulära flöden. Högskoleingenjörer inom industriell teknik är eftertraktade på arbetsmarknaden och utbildningen ger dig goda möjligheter till jobb direkt efter examen. Eftersom en stor del av undervisningen sker i samarbete med flera av Sveriges stora företag kan du knyta kontakter redan under studietiden.   Efter utbildningen kommer du vara med och utveckla och driva hållbar produktion. Du kan arbeta med materialval, tillverkning, driftsäkerhet och tillförlitlighet samt energioptimering. Du har också goda karriärmöjligheter både i Sverige och utomlands. Några av yrkesrollerna som du kan få direkt efter utbildningen är processingenjör, produktionsingenjör, eller verksamhetsutvecklare. Under din karriär kommer du även kunna utvecklas och så småningom kunna jobba som bland annat projektledare inom industrin.|180|3|||På universitetet, KTH Campus, viss andel företagsbaserad undervisning|Högskoleingenjör|https://www.kth.se/utbildning/hogskoleingenjor/industriell-teknik
18|Kungliga Tekniska högskolan|Industriell teknik och hållbarhet, civilingenjör|Civilingenjörsutbildningen Industriell teknik och hållbarhet gör dig till expert på hållbar produktion i industriell tillverkning. Den passar dig som vill arbeta för att teknik och människor i kombination ska kunna lösa de utmaningar näringsliv och industrin står inför. Redan under studietiden kan du dra nytta av att världsledande företag samverkar i utbildningen. Hållbarhet handlar om mer än bara miljö och klimat. För att få ihop materiellt välstånd med en välmående planet krävs en hållbar industriell tillverkning av de produkter vi behöver. Här finns många utmaningar som kan lösas av civilingenjörer i industriell teknik och hållbarhet. Framtidens teknik, exempelvis det som följer med begreppet Industri 4.0. kommer innebära möjligheter till effektivare produktion men också nya utmaningar när det gäller arbetsinnehåll och kompetens. Industriell teknik och hållbarhet är en ny civilingenjörsutbildning skapad för att utveckla ingenjörer med helhetsförståelse för hållbara produktionssystem: människor och teknik i produktionsflöden och processer. Till skillnad från andra ingenjörsutbildningar har denna ett tydligt fokus inom tillverkande industri och produktionssystem – vilket inkluderar produktionsteknik, logistik, underhåll, arbetsorganisation och systemutveckling. Du lär dig att förstå, analysera och utveckla komplexa system. I teknikkurserna integreras flera hållbarhetsaspekter. Efter år tre har du möjlighet att välja mellan olika masterprogram samt läsa delar av utbildningen utomlands. Efter examen kan du bidra till att lösa industrins största utmaning – att skapa hållbara lösningar för ökad konkurrenskraft, minskad miljöpåverkan och meningsfulla arbeten i en högteknologisk kontext. Du kan jobba med att skapa framtidens fabriker inom vilken produktion som helst – exempelvis läkemedel, livsmedel, fordon, kläder, batterier. Du kan arbeta i roller som produktionstekniker inom produktion och underhåll eller som produktionsplanerare inom logistik. Du har även möjlighet att ta det övergripande ansvaret över en hel produktion.  Som civilingenjör i industriell teknik och hållbarhet kommer du kunna spela en viktig roll i den snabba utvecklingen som rör de ﬂesta branscher. Du kan utveckla produktionssystem för helt nya produkter eller förbättra existerande fabriker. I tillverkande industri finns ett stort behov av personer med helhetssyn över de olika produktionsdelarna och som vet hur de hänger ihop och samverkar – redan nu och i framtiden, inte minst med avseende på hållbarhet. Det ger dig goda möjligheter till ett omväxlande arbetsliv, såväl i Sverige som internationellt.​​​​​​​|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/industriell-teknik-hallbarhet
19|Kungliga Tekniska högskolan|Informations- och kommunikationsteknik (ICT Bachelor), kandidatutbildning|Kandidatutbildningen inom Informations- och kommunikationsteknik (ICT) på KTH motsvarar en internationell Bachelor. Undervisningen sker på engelska, studiekamraterna kommer från olika länder och internationella IT-företag är campusgrannar. Som student på utbildningen befinner du dig mitt i utvecklingen av fenomen som artificiell intelligens, 5G och 6G, maskininlärning, robotik och kommunicerande system. ICT ligger till grund för digitalisering av samhället och påverkar alla människors liv, de flesta branscher, industrier, myndigheter och frivilligorganisationer. Nya IT-system och tjänster utvecklas hela tiden och människor och produkter blir alltmer uppkopplade. Samtidigt som tekniken kan förbättra vår livskvalitet och bidra till minskade utsläpp från tunga industrier kräver utvecklingen en ständigt förbättrad säkerhet. ICT-experter behövs för att förbättra skydd mot industrispionage, falska nyheter och cyberkrigföring eller för att utveckla AI, e-hälsa och miljövänligare transporter. Utbildningen ger dig en kombination av kunskap om elektronik, mjukvara, datavetenskap och kommunikationsteknologi. I programmet integreras teknologi med ekonomi, ledarskap och hållbar utveckling – vilket ger dig ett brett perspektiv på teknikutvecklingen. Programmet har en stor andel valbara kurser som ger dig möjlighet att skräddarsy din utbildning. Efter examen väntar kreativa arbetsuppgifter på en arbetsmarknad som finns både i Sverige och internationellt. Utbildningen öppnar möjligheter i globala och regionala IT-företag, konsultföretag, på de flesta företags IT-avdelningar och på internationella institutioner. Också inom fordonsindustrin och medicinsk teknik finns ett stort behov av ICT-kompetens.  Du kan utvecklas till mjukvaruingenjör, konsult, systemspecialist och mycket annat. Kanske får du en idé under utbildningen och satsar på att bli entreprenör, eller söker dig till de många startup-företagen inom området. Trots att allt fler utbildar sig inom ICT runt om i världen bedöms behovet av ICT-kompetens vara stort under lång tid framöver. Utsikter att hitta spännande uppgifter och yrken är mycket goda.|180|3|||På universitetet, KTH Campus, KTH Kista|Teknologie kandidat|https://www.kth.se/utbildning/kandidatutbildning/informations-och-kommunikationsteknik
20|Kungliga Tekniska högskolan|Informationsteknik, civilingenjör|Civilingenjörsutbildningen inom Informationsteknik på KTH ger dig möjlighet att jobba med framtidens utmaningar inom såväl internationella företag som startupföretag. Här lär du dig att arbeta i team med andra för att utveckla informationsteknik som hjälper människor inom allt från skapandet av klimatsmarta lösningar till system som styr moderna fordon och utveckling av bättre medicinsk teknik. Informationsteknik handlar inte bara om internet och sociala medier. Den digitala tekniken är avgörande för att samhället ska fungera och möjliggör allt från internationell e-handel till trådlösa hem. Mycket händer nu vad gäller artificiell intelligens och maskininlärning – områden med potential att förändra samhället i grunden. Med specialistkompetens inom informationsteknik har du kunskap om tekniken bakom datorerna och möjlighet att vara med och driva utvecklingen i en positiv riktning. Utbildningen ger dig en bred kompetens inom informationsteknik med kunskap inom elektronik, datorer, nätverk, inbyggda system och programvara. Muntlig och skriftlig kommunikation, ekonomi, samarbete, ledarskap och hållbar utveckling är viktiga inslag i utbildningen. I projekt tillsammans med företag och samhälle arbetar du praktiskt med frågor kring informationsteknik och hållbar utveckling. Ett antal valfria kurser ger dig flexibilitet och möjlighet att själv utforma din utbildning inom området. Efter år tre har du möjlighet att välja ett masterprogram samt läsa delar av utbildningen utomlands. Utbildningens bredd gör att du kan välja masterprogram inom många ämnesområden. Utbildningen ger dig gedigna kunskaper inom informationsteknik som är en av de hetaste kompetenserna på arbetsmarknaden idag. Efter examen har du tillgång till en bred arbetsmarknad både i Sverige och internationellt. Du kommer kunna jobba med att utveckla produkter och tjänster som har central betydelse för hållbara städer och samhällen, infrastruktur och resurseffektiv produktion.   Studenter från programmet jobbar i både stora och mindre företag inom områden som spel och nöje, ﬁnans, fordon, traditionell informationsteknik och offentlig verksamhet. Det är vanligt att efter några år i arbetslivet gå vidare till olika typer av chefsroller. Med en civilingenjörsexamen inom informationsteknik har du också möjlighet att göra en akademisk karriär inom forskning på KTH eller något annat universitet, i Sverige eller utomlands.|300|5|||På universitetet, KTH Campus, KTH Kista|Civilingenjör, kandidat, master|https://www.kth.se/utbildning/civilingenjor/informationsteknik
21|Kungliga Tekniska högskolan|Kemiteknik, högskoleingenjör|Högskoleingenjörsprogrammet inom Kemiteknik på KTH ger dig en bred grund inom kemi, kemiteknik och miljöskydd. Du arbetar ofta i projektform med verkliga frågeställningar från näringslivet. Efter examen har du många branscher att välja mellan och kan jobba med allt från läkemedel, livsmedel och färg till vatten- och energifrågor. Många arbetsuppgifter har stark koppling till miljö- och hållbarhetsområden. Hållbar utveckling är nu mer aktuellt än någonsin. I de stora omvärldsfrågorna kring livsmedelsförsörjning, rent vatten, sjukdomsbekämpning, energiförsörjning och klimat är kunskaper inom kemi och kemiteknik viktiga. På forskningsfronten händer mycket inom dessa områden och här ligger KTH i framkant. Kemiingenjörer har en viktig roll såväl på företag och organisationer som inom akademin för att lösa framtidens utmaningar. Utbildningens fokus ligger på kemi, kemiteknik och miljöskydd. De valbara kurserna ger dig möjlighet att skapa en egen proﬁl. Du kan inrikta dig mot miljö, energi, bioteknik eller moderna material och även bredda dig genom kurser i språk, ekonomi, juridik och ﬁlosoﬁ. I projektarbeten med verkliga frågeställningar från näringslivet blir du duktig på att driva projekt och lära dig att självständigt hitta och använda den information du behöver. Som högskoleingenjör inom kemiteknik kan du jobba med allt från forskning i laboratoriemiljö till storskalig industriell tillverkning. Läkemedel, livsmedel, papper och färg är några av de branscher där du har goda karriärmöjligheter. Även vatten- och energiverk, myndigheter och konsultbolag behöver kemiingenjörer. Det finns goda möjligheter att hitta jobb inom det fält som intresserar just dig.  Efter examen kan du arbeta på laboratorium, med produktion, kvalitetsfrågor, försäljning eller projektledning. Du har möjlighet att göra karriär som exempelvis produktspecialist, processingenjör, miljökonsult, projektledare eller kvalitets- och miljöchef. Då studenterna på programmet blir duktiga på att planera och leda projekt har de ofta en fördel på arbetsmarknaden.|180|3|||På universitetet, KTH Campus|Högskoleingenjör|https://www.kth.se/utbildning/hogskoleingenjor/kemiteknik
22|Kungliga Tekniska högskolan|Maskinteknik, civilingenjör|Civilingenjörsutbildningen inom Maskinteknik på KTH är en av Sveriges bredaste utbildningar inom maskinteknik. Du lär dig utveckla tekniska lösningar inom allt från robotar till miljöteknik. Det är ett av de civilingenjörsprogram som har flest valmöjligheter, vilket gör att du kan skräddarsy din utbildning efter intresse. Du har även möjlighet att välja en internationell inriktning inom franska, tyska eller spanska. För att klara samhällets hållbarhetsutmaningar måste industrin kunna tillverka de produkter vi behöver på hållbara sätt. Maskinteknik är en viktig del i den spännande omställningen. Kunskap om maskinteknik behövs exempelvis för att kunna medverka till en omställning mot en mer digitaliserad och automatiserad verkstadsindustri, ställa om till förnybara energikällor och skapa en mer resurseffektiv tillverkning. Lösningar för en mer hållbar produktion inkluderar automatisering av industriprocesser och uppkoppling av maskiner mot internet. Det ställer nya krav på tekniken som du som civilingenjör i maskinteknik kan vara med och utveckla. Utbildningen ger dig en stabil grund i maskinteknik med stora möjligheter att välja mellan olika teknikspår. Du blir en ingenjör med teknisk vetenskaplig kompetens inom ett flertal teknikområden som produktutveckling, produktions- och tillverkningsteknik och energifrågor.  Det tredje året får du möjlighet att fördjupa dig inom valda områden av maskintekniken genom att välja villkorligt valfria kurser. Efter år tre väljer du en av ett stort antal masterutbildning och har möjlighet att läsa delar av utbildningen utomlands. Varje valbart masterprogram har en profil så att dina kunskaper från utbildningens tre första år fördjupas inom ett specifikt område. Efter examen kan du skapa innovation för ett hållbart samhälle i Sverige och internationellt. Tack vare utbildningens bredd, goda rykte och nära samarbete med industrin finns mycket stora karriärmöjligheter. Du kommer att kunna jobba i en global industri med projekt inom energiförsörjning, infrastruktur, hälso- och sjukvård, affärsutveckling, forskning och miljöteknik – med många inriktningar och stor valfrihet. Du kan arbeta i stora eller små företag i roller som exempelvis teknisk expert, produktutvecklare eller forskare.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/maskinteknik
23|Kungliga Tekniska högskolan|Materialdesign, civilingenjör|Civilingenjörsutbildningen inom Materialdesign på KTH ger en unik bredd av ämneskunskaper som inte finns på någon annan utbildning i Sverige. Med den kompetens du får med dig har du möjlighet att lösa stora hållbarhetsutmaningar som framtidens energilagring och plastfria hav. Då KTH har en världsledande position inom forskning på materialområdet har du många internationella möjligheter efter examen. Materialdesign innebär att skapa nya material och vidareutveckla de som redan finns. Framtidens material måste framställas på ett energieffektivare sätt med mindre miljöpåverkan. Därför kommer de till stor del behöva tillverkas av återvunnet material, vilket innebär en spännande utmaning för civilingenjörer på området. Framtidens material måste också vara starkare, lättare och gå att tillverka från billigare råvaror. Med kunskap inom materialområdet finns stora möjligheter att påverka produktion och konsumtion i en hållbarare riktning. Exempel på aktuella områden med mycket potential är utveckling av nanomaterial och inom additiv tillverkning. Utbildningen ger dig en helhetssyn och nytänkande när det gäller materials egenskaper, användningsområden och miljöpåverkan. Du får kunskap om allt från framställning av metaller, polymerer och keramer , till utveckling av helt nya material. Programmet ger dig en god grund i matematik, fysik och kemi som du använder för att förstå materialvetenskapens kärna – kunskapen om hur materialen är uppbyggda och hur de får sina olika egenskaper. I slutet av årskurs tre väljer du ett masterprogram med en teknikproﬁl som intresserar dig. Du har också möjlighet att läsa delar av utbildningen utomlands. Tack vare KTH:s världsledande position inom materialområdet har du unika internationella karriärmöjligheter efter din examen. Som civilingenjör inom materialdesign kan du hantera många spännande utmaningar när det gäller miljövänlig materialframställning, avancerad materialanvändning samt utveckling och återvinning av nya material. Du kan exempelvis jobba med att utveckla biobaserad plast, fossilfritt stål eller batterier gjorda av papper.  Efter examen är det vanligt att jobba i branscher där kunskap om materialens egenskaper är viktiga, exempelvis inom fordons-, verkstads-, förpacknings- och medicinsk industri. Du är mycket eftertraktad av företag som tillverkar material eller av företag vars produkter kräver en kunskap om materials egenskaper. De flesta får jobb i Stockholmsområdet efter examen, men arbetsmöjligheterna är goda över hela landet. Du kan jobba som forskare, projektledare, säljare eller specialist inom materialområdet. Du kan även arbeta med produktion och processer för framställning och utveckling av material, speciellt med inriktning mot metaller. Nästan hälften av studenterna på programmet får jobb via sitt examensarbete.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/materialdesign
24|Kungliga Tekniska högskolan|Medicinsk teknik, högskoleingenjör|Högskoleingenjörsprogrammet Medicinsk teknik kombinerar medicinska och medicintekniska kurser med teknikkurser, vilket skapar många karriärmöjligheter. Efter avslutad utbildning kan du jobba på en medicinteknisk avdelning på ett sjukhus – med utbildning, inköp, utveckling och underhåll, eller på ett företag som producerar och utvecklar apparatur till vården. Kunskap om hur teknik fungerar i samspel med människokroppen är central inom en mängd olika branscher, och alla dessa är beroende av kunskap och idéer om hur tekniken kan utvecklas och förbättras. Medicinsk teknik är viktig för att kunna bota sjukdomar och rädda liv – men den behövs också inom många andra områden där människa och maskin samverkar. Exempelvis vid utveckling av redskap, hem, arbetsmiljö, transporter, kläder, mobiltelefoner och annan elektronisk utrusning, liksom teknik för sport och idrott. Programmet ger dig praktiska och teoretiska kunskaper i teknik i kombination med anatomi, fysiologi och medicinsk teknik. Du kan även välja att läsa breddande kurser inom matematik och fysik för att ge behörighet för vidare studier på masternivå. I projektform får du öva på att konstruera teknik med fokus på både tekniska, medicinska, ekonomiska och sociala aspekter. Det tredje året avslutas med ett examensarbete som kan göras på ett företag, ett sjukhus eller inom en forskningsgrupp på ett universitet. Studierna förbereder dig på att bli en ingenjör som kan vara länken mellan industri, läkare och vårdpersonal. Du kan jobba på sjukhus eller på företag som tillverkar medicinteknisk apparatur – som exempelvis produktspecialist, projektledare eller produktutvecklare. Du har också möjlighet att jobba tillsammans med läkare med teknik och vårdutrustning. Som högskoleingenjör i medicinsk teknik har du goda karriärmöjligheter och blir en viktig resurs för en mer effektiv hälso- och sjukvård, såväl i Sverige som utomlands.|180|3|||På universitetet, KTH Flemingsberg|Högskoleingenjör|https://www.kth.se/utbildning/hogskoleingenjor/medicinsk-teknik
25|Kungliga Tekniska högskolan|Medicinsk teknik, civilingenjör|Medicinsk teknik på KTH är en civilingenjörsutbildning för dig som är intresserad av kombinationen medicin, hälsa och teknik. Utbildningen ger dig expertkunskaper för en av dagens snabbast växande branscher. Under studietiden har du närhet till KTH:s spännande forskning inom Life Science Technology.  Kunskap om hur teknik fungerar i samspel med människokroppen är central inom en mängd olika branscher och alla dessa är beroende av idéer om hur tekniken kan utvecklas och förbättras. Medicinsk teknik är avgörande när det kommer till att bota sjukdomar och rädda liv – men den behövs också på många andra områden där människa och maskin samverkar. Exempelvis inom idrott eller utveckling av redskap, hem, arbetsmiljö, transporter, kläder, mobiltelefoner och annan elektronisk utrustning. Du som väljer den här utbildningen, där KTH i ett flertal kurser samarbetar med Karolinska Institutet, får en omfattande medicinteknisk kompetens och goda medicinska kunskaper. Du får även en djup teknisk kunskap inom din valda inriktning och lär dig att analysera och lösa problem samt tänka innovativt. Du får också kompetens inom ledarskap och samarbete. Efter de tre första åren väljer du en masterinriktning inom Medicinsk teknik, Idrottsteknologi eller Teknisk fysik med spår mot biomedicinsk fysik. Du har också möjlighet att läsa delar av utbildningen utomlands. Som civilingenjör inom Medicinsk teknik har du goda internationella möjligheter inom allt från näringsliv till sjukvård, idrott och forskning. Behovet av medicinteknisk kompetens ökar inom hälso- och sjukvården, både i den privata och offentliga sektorn. Behovet av din kunskap är också stort inom forskning och utbildning; KTH har till exempel spännande forskning inom Life Science Technology som du kommer i kontakt med redan under studietiden.  Du kan jobba inom alla områden där teknik interagerar med människokroppen – som projektledare, produktutvecklare, entreprenör eller medicinteknisk konsult. Eftersom det sker stora satsningar på att effektivisera och digitalisera vården finns många spännande karriärmöjligheter inom en av våra viktigaste samhällsfunktioner.|300|5|||På universitetet, KTH Flemingsberg|Civilingenjör, kandidat, master|https://www.kth.se/utbildning/civilingenjor/medicinsk-teknik
26|Kungliga Tekniska högskolan|Medieteknik, civilingenjör|Civilingenjörsutbildningen inom Medieteknik på KTH passar dig som på kreativa sätt vill arbeta med teknik och system för mänsklig kommunikation. Efter utbildningen kan du driva utveckling inom allt från film och spelupplevelser till nyhetsindustrin och framtidens sociala medier. På KTH är Medieteknik en av de utbildningar där flest studenter blivit entreprenörer. Medieteknik spelar en viktig roll i kommunikationen mellan människor och organisationer i hela samhället. Den möjliggör allt från nyhetssajter till nya virtuella miljöer – och ger stora möjligheter att motivera konsumenter till hållbara val. Medieteknik blir en allt större del av vår vardag, och genom maskininlärning kan tekniken utvecklas genom att lära sig själv. Det väcker frågor om etik kring hur den designas och används. Exempelvis diskuteras hur medieteknik kan utformas för att främja demokrati, inte vara ett verktyg för så kallade ”fake news”, samtidigt som den fortsätter att möjliggöra att människor kommer till tals och kan uttrycka sig. Medieteknik är en teknisk utbildning med fokus på att utveckla nya sätt för människor att kommunicera. Du lär dig att utveckla medietekniska lösningar, datasystem och gränssnitt som förenklar och förbättrar mänsklig kommunikation och interaktion. Utbildningen innehåller mycket matematik och programmering, men den är också kreativ då lösningar ofta integrerar olika typer av media, som video och ljud, med tekniken. Som civilingenjör inom medieteknik är dina karriärmöjligheter nästan obegränsade. Medieteknik för kommunikation används av allt från kläd- och biltillverkare till tv-bolag och företag som erbjuder online musiktjänster eller använder maskininlärning för medieteknik. Typiska arbetsuppgifter kan vara att skapa medielösningar, designa appar eller visualisera data för exempelvis klimatpåverkan. Det är vanligt att jobba som projektledare eller chef inom ett valt expertområde.  Många studenter från utbildningen börjar jobba inom nyhetsindustrin eller spel- och underhållningsbranschen, antingen som anställd eller egenföretagare. I Stockholm finns en stark musikindustri som har behov av kompetens inom medieteknik – men också utomlands finns många spännande möjligheter. Det ﬁnns även ett stort behov av ingenjörer inom medieteknik som forskar.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/medicinsk-teknik
27|Kungliga Tekniska högskolan|Samhällsbyggnad, civilingenjör|Civilingenjörsutbildningen inom Samhällsbyggnad passar dig som vill leda arbetet med att planera, bygga, utveckla och förvalta framtidens hållbara samhälle. Programmet har utvecklats efter de behov som efterfrågas i samhället i nära samarbete med branschen. De kunskaper i teknik, ekonomi, juridik och planering du får med dig öppnar många dörrar till det spännande samhällsbyggnadsområdet. Samhällsbyggnad är en bransch i ständig utveckling. Allt fler människor flyttar idag till storstäder och år 2050 beräknas 60% av jordens befolkning vara stadsbor. Även landsbygden utvecklas och anpassas till förändrade förutsättningar och nya behov. Denna utveckling kräver mängder av nya byggnader, infrastruktur och tekniska system samtidigt som framtida samhällsutmaningar kopplat till digitalisering, klimatförändringar och resurseffektivitet behöver lösas. Samhällsutvecklingen ställer också frågor om vem staden är till för och hur den ska utformas för att garantera social hållbarhet med hänsyn till mångfald och inkludering. Inom samhällsbyggnad finns många spännande utmaningar och stora möjligheter att skapa kreativa lösningar för en hållbar framtid. Utbildningen fångar hela samhällsbyggnadsprocessen från idé och planering till produktion och förvaltning. Du får förutsättningar och förmågor att medverka i och leda arbetet med att skapa hållbara samhällen, vilket inkluderar hur byggnader, infrastruktur och städer ska planeras, utformas, bevaras och förnyas i takt med samhällsutvecklingen. Där ingår även miljötekniska utmaningar kopplat till hur våra naturresurser ska hanteras på ett hållbart sätt samt hur institutioner och regelsystem bör utvecklas för att ge en bra livsmiljö och goda utvecklingsbetingelser för såväl enskilda individer som för näringslivet och samhället i stort. Under de första två åren av utbildningen får du en bred kunskapsbas inom matematiskt-naturvetenskapliga ämnen och samhällsbyggnadsteknik innan du i årskurs tre väljer att fördjupa dig inom något av ämnesområdena fastighetsekonomi och fastighetsjuridik, geografisk IT, miljöteknik och hållbar infrastruktur, bygg och byggprojektledning eller stads- och trafikplanering. Efter år tre har du möjlighet att välja mellan olika masterprogram samt läsa delar av utbildningen utomlands. Studierna öppnar många dörrar till ett varierat yrkesliv inom det mycket breda samhällsbyggnadsområdet. En väsentlig del av Sveriges investeringar går till samhällsbyggnad och här är karriärmöjligheterna många. Så gott som all planering, byggande och förvaltning kräver medverkan av samhällsbyggare. Arbetsmarknaden växer, främst i storstadsområdena, och dina möjligheter till en internationell karriär är stora.  Efter examen kan du till exempel jobba på konsultbolag, arkitektkontor, fastighetsföretag, statligt eller kommunalt. Som exempelvis stadsplanerare, fastighetsutvecklare, byggprojektledare, teknisk lantmätare eller miljökonsult kan du bidra till att skapa ett hållbart samhälle anpassat till klimatförändringarna. Dessutom är utbildningen forskningsförberedande och du har goda möjligheter till en framtida forskarkarriär.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/samhallsbyggnad
28|Kungliga Tekniska högskolan|Teknik och ekonomi, högskoleingenjör|Högskoleingenjörsprogrammet inom Teknik och ekonomi på KTH passar dig som vill kombinera kunskap inom företagsekonomi och teknik men ännu inte vet vilket spår du ska välja. Programmet är en öppen ingång för högskoleingenjörsstudier som börjar på vårterminen, till skillnad från andra program. Som högskoleingenjör med ekonomikunskap kan du vara en viktig länk mellan tekniska och ekonomiska perspektiv i samhällsutvecklingen. Kunskap om hur ekonomi och teknik samverkar är viktig för att lösa samhällets utmaningar. Som ingenjörsstudent på KTH utvecklar du din kompetens om hur teknik fungerar, används och kan utvecklas innovativt i olika företag och organisationer i samhället. Med en kombination av kunskap inom teknik och ekonomi har du möjlighet att på kreativa sätt jobba med lösningar för en hållbar utveckling. KTH:s högskoleingenjörsutbildningar är yrkesprogram som ger en teknisk kompetens som behövs inom de flesta branscher idag. Du blir en problemlösande ingenjör med god förståelse för hur ekonomi och teknik gemensamt är grunden för en verksamhets utveckling. Utbildningen fokuserar den första terminen på kurser i ekonomi. Till den andra terminen väljer du att fördjupa dig inom en av teknikinriktningarna Data-, Elektro-, Kemi-, Byggteknik eller Medicinsk teknik. Utbildningen avslutas med ett examensarbete som är vanligt att utföra genom att bearbeta en frågeställning från en extern organisation, ofta ett företag, som du löser som fördjupning av dina studier och tillämpning av det du lärt dig på KTH. Inriktningar      Byggteknik och design 180 hp, KTH Campus ​​​​​​​     ​​​​​​​ Datateknik 180 hp, KTH Flemingsberg ​​​​​​​     Elektroteknik 180 hp, KTH Flemingsberg ​​​​​​​​​​​​​​     Elektronik och datorteknik 180 hp, KTH Kista ​​​​​​​     Kemiteknik 180 hp, KTH Campus ​​​​​​​     Medicinsk teknik 180 hp, KTH Flemingsberg ​​​​​​​  KTH:s utbildningar lägger en gedigen grund för livslångt lärande. Det innebär att du får med dig förmågan att fortsätta lära dig själv även efter din utbildning för att kunna lösa problem av olika slag. Du får en god grund för fortsatt personlig utveckling för att kunna hänga med i den snabba teknikutvecklingen och på framtidens arbetsmarknad. Du har möjlighet att börja jobba direkt efter examen, men du får även en bra grund för fortsatta studier på en magister- eller masterutbildning. Efterfrågan och behovet av högskoleingenjörer är stabilt både i Sverige och utomlands. Du har därför goda möjligheter att söka dig till olika branscher och yrkesinriktningar. Du kan jobba med tillämpning av teknik inom exempelvis:      data och digitalisering av produkter och tjänster     vård och hälsa med medicinsk teknik     bygg- och anläggningsproduktion      tillämpningar av elektroteknik och energiproduktion     kemiteknik med tillämpning inom hållbarhet, miljöskydd, läkemedel, livsmedel, färg och vattenfrågor.  Med kompetens inom teknik och ekonomi kan du vara den länk som ser till att en organisation är innovativ och konkurrenskraftig – och samtidigt bidra till att lösa utmaningar i samhällets utveckling.|180|3|||På universitetet, KTH Flemingsberg|Högskoleingenjör|https://www.kth.se/utbildning/hogskoleingenjor/teknik-ekonomi
29|Kungliga Tekniska högskolan|Teknisk fysik, civilingenjör|Civilingenjörsutbildningen inom Teknisk fysik är en av de mest populära och utmanande utbildningarna på KTH. I en värld där tekniken blir allt mer komplex behövs tekniska fysiker mer än någonsin. Med ett stort inslag av både klassiska ingenjörskurser, samt fördjupande naturvetenskaplig teori blir du en avancerad teknisk problemlösare med möjlighet att driva utvecklingen inom många olika områden världen över. Du får förståelse för allt från vad som händer i små atomer till system så stora som vårt universum – fundamentala och tidlösa kunskaper som ger dig goda möjligheter att driva och skapa framtidens teknik i en hållbar riktning. Teknisk fysik ligger till grund för mycket av den spännande utveckling som sker på områden som exempelvis IT, AI, kvantteknologi och biofysik. Samtidigt möjliggör kunskaper inom teknisk fysik enorma framsteg inom beräkningstekniken för tillämpningar inom många olika områden. Som teknisk fysiker har du möjlighet att bidra till utforskandet av mikro- och makrokosmos, och kan exempelvis styra formgivningen av helt nya produkter, material och system på mikro- och nanonivå. En viktig aspekt är att se till att ny avancerad teknologi utformas och används på ett hållbart sätt, är tillgänglig och kommer alla människor till gagn. Teknisk fysik är en bred utbildning i gränslandet mellan naturvetenskap och teknik. Kurserna kan sorteras under områdena matematik, fysik och teknik. Under de första åren består studierna av grundläggande kurser, som är obligatoriska. Under år tre ökar inslaget av valfrihet och projekt, och därefter kan du specialisera din utbildning i mycket stor utsträckning genom ett stort antal valbara masterprogram. Programmet har nyligen moderniserats för att ännu bättre förbereda dig för framtidens arbetsmarknad. Bland annat ingår mer problemlösning med hjälp av programmering och avancerade datorberäkningar, samt bättre möjligheter till valfri specialisering för att skapa en unik och individuell prägel på din utbildning. Efter år tre har du möjlighet att välja bland ett av KTH:s största utbud av masterprogram samt läsa delar av utbildningen utomlands. Tack vare din breda kompetens som avancerad teknisk problemlösare är du efterfrågad på en internationell arbetsmarknad och du har många möjligheter att växla mellan olika yrkesroller och verksamhetsområden. Som teknisk fysiker kan du exempelvis jobba som utvecklare och forskningsledare inom områden som har teknisk och vetenskaplig anknytning.  Ett vanligt första arbete för tekniska fysiker är att utföra olika former av matematiskt baserade beräkningar. Din arbetsplats kan vara små forskningsintensiva spjutspetsföretag, högteknologiska industriföretag eller högskolor och forskningslaboratorier. Många hamnar i ledande och beslutsfattande positioner inom näringsliv och samhälle, vilket leder till ett stort ansvar för bland annat hållbarhetsfrågor. Nästan en tredjedel av studenterna väljer att läsa en forskarutbildning efter examen.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/teknisk-fysik
30|Kungliga Tekniska högskolan|Teknisk kemi, civilingenjör|Civilingenjörsutbildningen inom Teknisk kemi på KTH ger dig expertkunskaper som du kan använda för att lösa utmaningar inom exempelvis miljö, energi, material och läkemedel. Utbildningen är utvecklad tillsammans med industrin för att du ska få arbeta med aktuella samhällsfrågor. Du får möjlighet att vara delaktig i världsledande forskning och möta entreprenörer från KTH:s Greenhouse Labs där unga nystartade kemiföretag samlas. Teknisk kemi är en kombination av kemi och teknik och ligger till grund för förståelse av kemiska processer i allt från människokroppen till atmosfären. För att en fossilfri ekonomi ska vara möjlig behöver vi kunna ersätta plast och använda biobaserade material i allt från förpackningar till byggnader, bilar och flygplan. För att alla människor ska ha möjlighet till rent vatten behöver vi effektiva metoder för vattenrening och för att minska klimatpåverkan behöver vi nya typer av bränslen baserade på förnybara råvaror. I alla dessa fall är kunskaper i teknisk kemi en viktig nyckel för att lösa dagens och framtidens utmaningar. Utbildningen gör dig till en ingenjör med bred kompetens och specialkunskap inom teknisk kemi – en efterfrågad kombination på arbetsmarknaden idag. Teori och praktik varvas så att du på djupet förstår varför olika saker händer i en reaktion och hur du påverkar varje steg. För att bli en bra ledare ingår projektledning och för att du ska kunna skapa nya hållbara lösningar diskuteras hållbar utveckling i många kurser utifrån olika perspektiv. Du får även möjlighet att vara delaktig i KTH:s forskning eftersom laborationer och projektuppgifter skapas från aktuella forskningsprojekt. Under år fyra och fem får du en spetskompetens inom vald masterutbildning och det finns stora möjligheter till utlandsstudier. Studierna förbereder dig för en framtid med många spännande karriärmöjligheter både i Sverige och utomlands. Du kan arbeta i företag och organisationer som projektledare, teknisk expert, miljö- och kvalitetschef, forskare, utbildare, teknisk konsult, produktutvecklare eller doktorand. Oavsett om du vill jobba som specialist eller starta eget företag har du en viktig roll i att utveckla de flesta branscher i en mer hållbar riktning.  På KTH finns en stark och växande forskning inom kemi där det finns stora möjligheter att doktorera. Efter det står hela världens forskningsmiljöer öppna.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/teknisk-kemi
31|Kungliga Tekniska högskolan|Teknisk matematik, civilingenjör|Civilingenjörsutbildningen inom Teknisk matematik på KTH är för dig som brinner för matematik. Matematik är ett av de kraftfullaste verktygen som finns för att besvara frågeställningar inom naturvetenskap, samhälle och teknik. Efter examen har du gedigna kunskaper i både matematik och programmering som du kan tillämpa inom många ämnesområden och branscher. Du har fått verktyg som gör dig till en matematisk expert och problemlösare. Matematik är en grundsten som vi byggt vetenskap och samhällen på ända sedan det antika Babylonien, Egypten och Grekland. Idag ligger matematik bakom allt från algoritmerna som styr våra sociala medier till analys av vår klimatpåverkan. Kunskap inom matematik och hur den kan tillämpas i kombination med programmering kan bidra med nya lösningar och driva utvecklingen inom alla möjliga områden. Dataalgoritmer som bygger på matematik kan till exempel användas i utvecklingen av nya läkemedel och material, i framtidens säkra transporter, för resursplanering, analys av stora datamängder, för att förstå klimatförändringar eller för att värdera och göra riskbedömningar inom försäkring och finans. Teknisk matematik är en nystartad utbildning designad för att möta samhällets behov av civilingenjörer med expertis i att analysera, modellera och simulera med hjälp av matematik och datorberäkningar. Utbildningen fokuserar på matematik och programmering och dess tillämpningar. Du läser betydligt fler matematikkurser än i andra civilingenjörsutbildningar på KTH; både teoretisk och tillämpad matematik inklusive matematisk statistik, optimering och beräkningsmatematik. Du får också träning i problemlösning och lagarbete. Efter år tre väljer du mellan olika masterprogram där du fördjupar dina kunskaper. Utbildningen erbjuder en stor andel valfria högskolepoäng, vilket ger dig möjlighet att spetsa till din kompetens inom de områden som intresserar dig mest. Efter utbildningen väntar många spännande karriärmöjligheter. Du kommer att ha en fördel på arbetsmarknaden då många branscher efterfrågar specialkompetens i just matematik och programmering för att kunna möta framtidens utmaningar. Dina kunskaper kan du använda inom exempelvis läkemedelsutveckling, utveckling av hållbara industrier, IT, bank och finans eller konsultverksamhet. Du kan ägna dig åt bland annat matematisk modellering, mjukvaruutveckling, utveckling av nya appar, algoritmer och ny matematisk teori eller bidra till den snabba utvecklingen inom maskininlärning och framtidens artificiella intelligens. Du kan genom matematisk analys och simulering exempelvis presentera komplexa data på tydliga och enkla sätt – något som är otroligt viktigt i dagens informationssamhälle.  Det finns också stora möjligheter att fortsätta på en akademisk bana. Med din matematiska expertis har du möjlighet att bidra till ledande forskning inom många olika vetenskaper. På KTH finns en stor matematikinstitution med framstående forskning inom både teoretisk och tillämpad matematik.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/teknisk-matematik
32|Kungliga Tekniska högskolan|Tekniskt basår, behörighetsgivande utbildning|Tekniskt basår är skräddarsydd för fortsatta studier på KTH, och slutförd utbildning ger dig möjlighet att söka särskilt reserverade platser till våra ingenjörsutbildningar. Utöver möjlighet att söka på betyg och högskoleprov finns en kvotgrupp som riktar sig enbart till de som gått Tekniskt basår där urvalet baseras på prestationer under basåret. Tekniskt basår ger dig behörighet att läsa KTH:s ingenjörsutbildningar. Under basåret läser du matematik, fysik och kemi och får en känsla av den studietakt som krävs på KTH:s program. Efter avklarat program kan du söka särskilt reserverade platser på något av KTH:s ingenjörsprogram. Vilket program du kan få börja på baseras på betygen från dina basårsstudier och förstås på vilken eller vilka utbildningar du söker. Det finns totalt tillräckligt antal reserverade platser så att det räcker till alla studerande på Tekniskt basår, men bara ett visst antal på varje program, så det är inte säkert att du kan få en plats på just det program du helst vill. Tekniskt basår 60 fup (förutbildningspoäng) är en kompletteringsutbildning med gymnasiets kurser i matematik, fysik och kemi. Programmet riktar sig till dig som saknar behörighet i dessa ämnen. Tekniskt basår kan även passa dig som redan är behörig i ämnena, men som vill fräscha upp dina kunskaper.  Utbildningen är skräddarsydd för fortsatta studier på KTH. Alla kurser utgår från gymnasiets kursplaner, men skiljer sig genom att studietakten är betydligt högre. Förutom den schemalagda undervisningen - i form av föreläsningar, övningar och laborationer - krävs mycket självstudier och stort eget ansvar. Genom Tekniskt basår skaffar du dig en bra studieteknik för kommande studier och du tränar dig även på problemlösning och utvecklar ditt kreativa tänkande.  Tekniskt basår startar hösttermin på KTH Campus, KTH Flemingsberg och KTH Södertälje och vårtermin på KTH Flemingsberg.   Under två terminer läser du motsvarande      Matematik 3c och 4     Kemi 1     Fysik 1a och 2  Behörig är du som, förutom grundläggande behörighet, har minst betyget E eller Godkänt i någon av följande kurser:      Matematik 2a     Matematik 2b     Matematik 2c/Matematik B. Under vårterminen söker du till den utbildning som du vill studera vidare på inom KTH. Om du klarat basårets kurser har du en reserverad plats på någon av KTH:s ingenjörsutbildningar. Med din reserverade plats hamnar du i en egen urvalsgrupp till respektive utbildning.  Du garanteras inte en plats på ditt förstahandsval. Det finns totalt tillräckligt antal reserverade platser så att det räcker till alla studerande på Tekniskt basår, men bara ett visst antal på varje program, så det är inte säkert att du kan få en plats på just det program du helst vill. Du konkurrerar med andra studenter med reserverad plats, där urvalet baseras på dina betyg från basåret. Ju bättre studieresultat från basårsstudierna du har, desto större chans får du att komma in på ditt förstahandsval.  Observera att uppnådda studiepoäng på Tekniskt basår inte kan räknas in i en ingenjörsexamen.|60|1|||På universitetet, KTH Campus, Södertälje, Flemingsberg|Behörighetsgivande utbildning|https://www.kth.se/utbildning/teknisk-basutbildning/tekniskt-basar-60-fup
33|Kungliga Tekniska högskolan|Tekniskt basår, termin 2, behörighetsgivande utbildning|Tekniskt basår, termin 2, ger dig möjlighet att läsa kurser i matematik och fysik och för att bli behörig till KTH:s ingenjörsutbildningar. Utbildningen är skräddarsydd för fortsatta studier på KTH och slutförd utbildning ger dig möjlighet att söka särskilt reserverade platser till våra ingenjörsutbildningar. Du tränas både i problemlösning och kreativt tänkande och får dessutom en bra studieteknik inför framtiden. Tekniskt basår, termin 2 – ofta kallad bastermin – ger dig behörighet att läsa KTH:s ingenjörsutbildningar. Under basterminen läser du gymnasiets högre kurser i matematik och fysik, motsvarande Matematik 4 och Fysik 2. Du får även en känsla av den studietakt som krävs på KTH:s program. Efter avklarat program kan du söka särskilt reserverade platser på något av KTH:s ingenjörsprogram. Vilket program du kan få börja på baseras på betygen från dina basårsstudier och förstås på vilken eller vilka utbildningar du söker. Det finns totalt tillräckligt antal reserverade platser så att det räcker till alla studerande på Tekniskt basår, men bara ett visst antal på varje program, så det är inte säkert att du kan få en plats på just det program du helst vill. Tekniskt basår, termin 2 30 fup (förutbildningspoäng) är en kompletteringsutbildning med gymnasiets högre kurser i matematik och fysik. Programmet riktar sig till dig som saknar behörighet i dessa ämnen. Basterminen kan även passa dig som redan är behörig i ämnena, men som vill fräscha upp dina kunskaper.  Utbildningen är skräddarsydd för fortsatta studier på KTH. Alla kurser utgår från gymnasiets kursplaner, men skiljer sig genom att studietakten är betydligt högre. Förutom den schemalagda undervisningen - i form av föreläsningar, övningar och laborationer - krävs mycket självstudier och stort eget ansvar. Genom Tekniskt basår, termin 2 skaffar du dig en bra studieteknik för kommande studier och du tränar dig även på problemlösning och utvecklar ditt kreativa tänkande.  Tekniskt basår, termin 2 startar på höstterminen på KTH Flemingsberg. På våren ges programmet endast på KTH Campus och KTH Södertälje.  Under en termin läser du motsvarande      Matematik 4     Fysik 2  Behörig är du som, förutom grundläggande behörighet, har lägst betyget E eller Godkänt i följande kurser:        Matematik 3b/3c alternativt Matematik C     Fysik 1a alternativt 1b1 och 1b2/ Fysik A     Kemi 1/ Kemi A. Under vårterminen söker du till den utbildning som du vill studera vidare på inom KTH. Om du klarat basterminens kurser har du en reserverad plats på någon av KTH:s ingenjörsutbildningar. Med din reserverade plats hamnar du i en egen urvalsgrupp till respektive utbildning.  Du garanteras inte en plats på ditt förstahandsval. Det finns totalt tillräckligt antal reserverade platser så att det räcker till alla studerande på Tekniskt basår, termin 2 men bara ett visst antal på varje program, så det är inte säkert att du kan få en plats på just det program du helst vill. Du konkurrerar med andra studenter med reserverad plats, där urvalet baseras på dina betyg från basterminen. Ju bättre studieresultat från basterminsstudierna du har, desto större chans får du att komma in på ditt förstahandsval.  Observera att uppnådda studiepoäng på Tekniskt basår inte kan räknas in i en ingenjörsexamen.|30|0.5|||På universitetet, KTH Campus|Behörighetsgivande utbildning|https://www.kth.se/utbildning/teknisk-basutbildning/tekniskt-basar-termin-2-30-fup
34|Kungliga Tekniska högskolan|Öppen ingång, civilingenjör|Öppen ingång civilingenjör på KTH är perfekt för dig som vill läsa till civilingenjör men inte vet vilken inriktning som passar dig bäst. Utbildningen ger dig valmöjlighet och garanti att få läsa vid en av KTH:s civilingenjörsutbildningar. Under ett läsår studerar du grundläggande ingenjörsämnen och bekantar dig med civilingenjörsprogrammen, innan du till år två väljer din inriktning. En utbildning till civilingenjör ger dig kunskaper för att bli en kreativ problemlösare som kan leda arbete i utvecklingens framkant. Året på Öppen ingång ger dig en bred ingång till KTH:s samtliga civilingenjörsutbildningar. Den får du genom att du dels läser kurser som är gemensamma för de ﬂesta av civilingenjörsutbildningarna, som matematik, teknik och naturvetenskap. Du läser även några kurser som är speciellt framtagna för Öppen ingång, till exempel kursen i grundläggande kemi. Alla kurser du läser på Öppen ingång kan sedan räknas med i din civilingenjörsexamen från det program du fortsätter på. En start på Öppen ingång leder till en civilingenjörsexamen om 300 högskolepoäng, precis som om du hade börjat direkt på ett program. Under läsåret vid Öppen ingång får du möjlighet att bekanta dig med KTH:s olika civilingenjörsutbildningar för att hitta ett program som passar dig. Inför valet får du även information och presentationer av de olika programmen, bland annat på Öppen ingångs egen valmässa. Dessutom har du goda möjligheter att skaffa dig mer information genom att prata med till exempel programansvariga, studievägledare, lärare och studenter på de olika programmen.  Under slutet av vårterminen söker du till de program du är intresserad av att läsa. Antalet platser på programmen är begränsat och urval görs utifrån dina studieresultat på Öppen ingång. Har du kommit in på Öppen ingång är du garanterad att få fortsätta läsa vid ett av KTH:s civilingenjörsutbildningar. Med en civilingenjörsexamen från KTH öppnar sig en hel värld av karriärmöjligheter, både i Sverige och internationellt. Civilingenjörer finns i alla delar av samhället och behövs för att skapa lösningar för en mer hållbar värld. Det kan till exempel handla om att utveckla hållbara energilösningar, klimatanpassad samhällsplanering eller nya tekniska lösningar. Vanliga yrkesroller är projektledare, utvecklare, forskare, konsult eller strateg inom olika områden. Oavsett vilket program du än väljer efter Öppen ingång är karriärmöjligheterna goda.|300|5|||På universitetet, KTH Campus|Civilingenjör, kandidat, master|https://www.kth.se/utbildning/civilingenjor/oppen-ingang
35|Karolinska institutet|Arbetsterapeutprogrammet|Arbetsterapeuter stödjer personer med olika former av aktivitetsbegränsningar att leva ett fungerande vardagsliv. Utifrån individens behov av att utföra meningsfulla aktiviteter främjas olika förmågor. Arbetsterapeutens verktyg kan vara att förändra aktiviteter, att introducera alternativa strategier eller att anpassa personens omgivande miljö. Som arbetsterapeut arbetar du med att förebygga, förbättra och kompensera personers nedsatta aktivitetsförmåga. Arbetsterapeutprogrammet ger dig specialkompetens och kunskap om de konsekvenser ohälsa eller funktionsvariation och hinder i miljön har på aktivitet och delaktighet. Som arbetsterapeut bedömer och genomför du åtgärder baserade på arbetsterapi och aktivitetsvetenskap. Fokus är samspelet mellan individens och de omgivande faktorernas relation till dagliga aktiviteter och hur delaktighet och engagemang i aktivitet möjliggör hälsa och utveckling.   Med stöd i teoretiska modeller och vetenskaplig evidens arbetar arbetsterapeuten för att öka personers möjligheter att exempelvis arbeta, studera eller fungera i sin bostad och på sin fritid.  Du kommer att arbeta med åtgärder som syftar till att förebygga sjukdom och ohälsa och att förbättra eller kompensera för nedsatt aktivitetsförmåga. Konkret kan det handla om allt från att träna upp olika kroppsliga förmågor till att förändra arbetsmetoder och göra anpassningar i den miljö personen ska fungera i. En viktig del rör tekniska anpassningar för att underlätta vardagen. Exempelvis digitala verktyg som mobilappar, specialbyggda hjälpmedel som ska stödja individens självständighet (exempelvis handortos) eller samhällsförbättrande (exempelvis ramper i entréer).   Programmet är inriktat på en undersökande och prövande pedagogik och innehåller moment som resursföreläsningar, dialogseminarier och arbeten enskilt eller i grupp. Undervisningen sker på campus Flemingsberg, kliniska träningscentra och i verksamheter som till exempel studentdrivna enheter. Sista terminen innehåller ett examensarbete och en valbar kurs där du har möjlighet att profilera dig inom området arbetsterapi. Yrket präglas av hög grad av kreativitet och erbjuder stora möjligheter till både självständigt och teambaserat arbete på en bred arbetsmarknad.  Som arbetsterapeut kan du arbeta inom hälso- och sjukvård, på sjukhus, vårdcentraler och inom kommunens verksamheter för att förebygga, behandla eller kompensera för ohälsa av olika slag. Arbetsterapeuter arbetar också inom försäkringskassan, på kriminalvården, hjälpmedelsföretag, inom skola och företagshälsovården, till exempel som egen företagare.|180|3|||På universitetet, KI Flemingsberg|Arbetsterapeutexamen och Medicine kandidatexamen|https://utbildning.ki.se/program/1ar15-arbetsterapeutprogrammet
36|Karolinska institutet|Audionomprogrammet|Audiologi betyder läran om hörseln och är ämnet för dig som är tekniskt, medicinskt och pedagogiskt intresserad och vill jobba med hörselutredningar samt med habilitering och rehabilitering av hörselskadade personer. Som audionom arbetar du med att hitta tekniska och pedagogiska lösningar för ett bättre hörande hos hörselskadade personer, både barn och vuxna. Du kan också arbeta med personer med andra hörselrelaterade problem, så som tinnitus, yrsel- och balanssjukdomar.  Audiologi involverar både människa och teknik. I arbetet ingår bland annat att göra hörselutredningar, prova ut hjälpmedel samt att undersöka hur hörselskador kan förebyggas på till exempel arbetsplatser och i offentliga miljöer. Som audionom har du också en viktig pedagogisk roll och undervisar hörselskadade personer både individuellt och i grupp.   Audionomprogrammet är tvärvetenskapligt och innehåller tekniska, medicinska och beteendevetenskapliga ämnen. Utbildningen fokuserar på den hörselskadades individuella behov inom hörsel, hörselnedsättning, hörselrehabilitering, och utprovning av hörapparat. I utbildningen tillämpas ett vetenskapligt synsätt som integreras med de senaste rönen från aktuella forskningsområden i form av vetenskapliga artiklar och projekt. Sista terminen innehåller ett självständigt projektarbete. Som audionom kan du arbeta med både barn och vuxna. Audionomer arbetar på hörselvårdsavdelningar, hörcentraler och på läkarmottagningar inom både privat och offentlig verksamhet. En del arbetar inom företagshälsovården samt barn- och skolhälsovården. Du kan också arbeta som produktspecialist på en hörapparatfirma. ​Allt fler audionomer blir egenföretagare. Efter avslutad utbildning kan du läsa vidare till en magisterexamen genom fristående kurser. Arbetsmarknaden för audionomer är mycket god. Prognoser från Saco visar på en stark efterfrågan även kommande år.|180|3|||På universitetet, KI Flemingsberg|Audionomexamen och Medicine kandidatexamen|https://utbildning.ki.se/program/1au16-audionomprogrammet
37|Karolinska institutet|Biomedicinska analytikerprogrammet|Biomedicinska analytiker har stor kunskap om människans fysiologi och patologi och om hur man använder både manuella metoder och den senaste avancerade tekniken för att diagnostisera sjukdomar eller besvara olika frågeställningar inom forskning. Den biomedicinska analytikerns yrke kan beskrivas som ett avancerat detektivarbete där du genom att veta hur du väljer och använder rätt metod eller undersökning samlar data för att besvara medicinska frågeställningar. Det ger dig som biomedicinsk analytiker en nyckelroll inom diagnostik i modern sjukvård. Som biomedicinsk analytiker är du specialist på biomedicinska laboratoriemetoder och fysiologiska undersökningsmetoder som du använder för att analysera människokroppens funktion. Inom både laboratoriemedicin och klinisk fysiologi är det en snabb teknisk utveckling vilket innebär att du ofta arbetar med avancerad teknik för att utföra dina analyser och undersökningar, men det finns också manuella metoder beroende på vilket område du arbetar inom. Som biomedicinsk analytiker så har du en självklar och mycket viktig roll inom klinisk diagnostik men du kan också arbeta inom andra fält som forskning och industri.  Inriktning klinisk fysiologi Som biomedicinsk analytiker med inriktning klinisk fysiologi blir du expert på olika typer av fysiologiska undersökningar. Dessa undersökningar utförs direkt på patienten med hjälp av avancerad teknik. Exempel på fysiologisk undersökningsmetodik är EKG, ultraljud, spirometri, EEG och isotopundersökningar som används för att undersöka funktionen hos hjärta, kärl, lungor, hjärna, nervsystem och njurar. Undersökningssvaren ger underlag för att identifiera alltifrån hjärtsvikt och åderförkalkning till astma och epilepsi.  Inriktning laboratoriemedicin  Som biomedicinsk analytiker med inriktning laboratoriemedicin blir du expert på avancerade biomedicinska metoder som utförs på biologiska prover, till exempel blod- eller vävnadsprov. Dessa biomedicinska analyser innefattar kemiska och biokemiska metoder, immunologiska metoder, morfologiska metoder, mikrobiologiska metoder och inte minst molekylärbiologiska metoder. Analyssvaren från dessa ger dig möjlighet att identifiera allt ifrån olika infektioner, diabetes och hjärt- och kärlsjukdomar till cancer och genetiska defekter.  Pedagogik På biomedicinska analytikerprogrammet kombineras olika undervisningsformer där fokus är på studentcentrerat, aktivt lärande för att skapa en bra lärandemiljö där medicinsk och metodologisk teori sammanlänkas med praktisk tillämpning i form av metoder och undersökningar samt verksamhetsförlagd utbildning på olika kliniker. Utbildningen har en tydlig forskningsanknytning och ger goda möjligheter till internationellt utbyte. Inriktning klinisk fysiologi  Efter utbildningen kan du välja att arbeta inom olika fysiologiska specialiteter såsom klinisk fysiologi, neurofysiologi eller nuklearmedicin. Andra alternativ är medicintekniska företag, friskvård och idrottsmedicin. Du kan även välja att läsa vidare på magister-/masternivå inom biomedicinsk laboratorievetenskap och därefter fortsätta till forskarutbildning.  Inriktning laboratoriemedicin  Som biomedicinsk analytiker med inriktning laboratoriemedicin kan du arbeta inom de olika laboratoriemedicinska specialiteterna som mikrobiologi, transfusionsmedicin, immunologi, kemi, patologi och genetik. Andra alternativ är bland annat läkemedels- och bioteknikföretag, veterinärmedicin eller kriminaltekniskt laboratorium. Du kan även välja att läsa vidare på magister-/masternivå inom till exempel biomedicinsk laboratorievetenskap och biomedicin och därefter fortsätta till forskarutbildning.|180|3|||På universitetet, KI Flemingsberg|Biomedicinsk analytikerexamen och Medicine kandidatexamen|https://utbildning.ki.se/program/1ba16-biomedicinska-analytikerprogrammet
38|Karolinska institutet|Fysioterapeutprogrammet|Fysioterapi syftar till att påverka människors hälsa genom rörelse med målet att utveckla, bibehålla och återfå optimal förmåga till rörelse och funktion för personer i alla åldrar oavsett sjukdom eller skada. Som fysioterapeut arbetar du både praktiskt och pedagogiskt med förebyggande, behandlande och rehabiliterande åtgärder. Fysioterapeuter arbetar med personer i alla åldrar som har eller riskerar att få funktionsnedsättningar. Nedsättningen kan vara en följd av sjukdomar och skador i olika organsystem, till exempel andningsorganen, cirkulationssystemet, nervsystemet och rörelseorganen eller som följd av psykisk ohälsa. I yrket ingår dessutom hälsofrämjande arbete på individ-, grupp- och samhällsnivå. Som fysioterapeut har du en självständig roll och ett eget ansvar för bedömning, val av åtgärder, genomförande av behandling och utvärdering av enskilda patienter/klienter inom hälso- och sjukvården och inom andra verksamheter eller organisationer. Fysioterapeuten ingår ofta i ett team med andra hälsoprofessioner.   Fysioterapeutens professionella kompetens grundar sig på fysioterapi och närliggande ämnen som omfattar bland annat anatomi, fysiologi, medicinska ämnen samt pedagogik och beteendemedicin. Du lär dig om kroppen och dess funktion, möjligheter och begränsningar. Teoretiska och praktiska moment integreras och praktiska färdigheter tränas både på kurskamrater och patienter/klienter. Genom fältstudier kommer du tidigt i kontakt med patienter och yrkesverksamma fysioterapeuter. Den kliniska utbildningen är i stor utsträckning förlagd till olika delar av hälso- och sjukvården inom Region Stockholm. Du har även möjlighet att förlägga delar av din utbildning på annan ort eller utomlands under sista terminen. Under den sista terminen skriver du ett examensarbete samt fördjupar dig inom något fysioterapeutiskt område som intresserar dig. Som fysioterapeut kan du arbeta på bland annat sjukhus, vårdcentraler, inom kommunal vård och omsorg, företagshälsovård, på idrottskliniker, friskvårdsanläggningar och privata mottagningar. Utbildningen ger en god grund för fortsatta studier inom något av fysioterapins specialistområden eller inom forskning.|180|3|||På universitetet, KI Flemingsberg|Fysioterapeutexamen och Medicine kandidatexamen|https://utbildning.ki.se/program/1fy18-fysioterapeutprogrammet
39|Karolinska institutet|Kandidatprogrammet i biomedicin|Kandidatprogrammet i biomedicin på Karolinska Institutet är ett internationellt utbildningsprogram som ges på engelska.   Biomedicinare har bred kunskap om människans biologi och patologi och djup kännedom om bakomliggande molekylära mekanismer för våra folksjukdomar, till exempel cancer, hjärt-kärlsjukdomar, infektionssjukdomar och neurologiska sjukdomar. Som biomedicinare jobbar du med att analysera och lösa medicinska problem med hjälp av den senaste kunskapen inom kemi och molekylärbiologi. Utbildningen ges i en aktiv forskningsmiljö och har en stark anknytning till aktuell biomedicinsk forskning. Eftersom biomedicin är ett internationellt ämnesområde uppmuntras du som student att läsa en del av programmet på ett av våra internationella partneruniversitet.   Utbildningen innehåller undervisning i både grundläggande naturvetenskapliga ämnesområden samt medicinskt och kliniskt orienterade kurser. Som student kommer du att göra laborationer och få träning i vetenskapliga metoder samt introduceras till basal och translationell forskning. Utbildningen sker på ett flertal av Karolinska Institutets institutioner.   Hela den sista terminen på programmet består av ett examensarbete. Som student väljer du själv ämnesområde inom det biomedicinska forskningsfältet för ditt examensarbete, som utförs antingen på en akademisk institution eller ett läkemedelsföretag i Sverige eller utomlands. Kandidatprogrammet i biomedicin ger en gedigen bas för fortsatta studier på masternivå och är specifikt knutet till de internationella masterprogrammen i biomedicin, bioentreprenörskap och toxikologi vid Karolinska Institutet. Programmet förbereder för en karriär inom forskning, management, marknadsföring, kliniska prövningar eller information relaterat till det biomedicinska fältet, inom life-science industrin eller akademin.|180|3|||På universitetet, KI Solna|Medicine kandidatexamen med huvudområdet biomedicin|https://utbildning.ki.se/program/1bi17-kandidatprogrammet-i-biomedicin
40|Karolinska institutet|Logopedprogrammet|Vi använder språket till allt från småprat till att debattera och skriva artiklar. Det är förmågor vi ofta tar för givna, men för många kan medicinska problem bli ett hinder för kommunikationen. Som logoped ställer du diagnos och behandlar problemen. Det bygger på goda kunskaper om hur hjärnan styr talet och hur vi kan hjälpa människor genom träning, stöd i samtal och tekniska kommunikationshjälpmedel. Logopeder arbetar också med patienter som har ät- och sväljsvårigheter. En logoped arbetar med människans kommunikationsförmåga: rösten, talet och språket. Som logoped ställer du diagnos och behandlar problemen. Det bygger på goda kunskaper om hur hjärnan styr talet och hur vi kan hjälpa människor genom träning, stöd i samtal och tekniska kommunikationshjälpmedel. Logopeder arbetar också med patienter som har ät- och sväljsvårigheter.  Som logoped arbetar du för att åstadkomma en så bra kommunikationsförmåga som möjligt. Du studerar också hur problemen uppstår, vad de beror på och hur de kan avhjälpas eller lindras. Utbildningen har en nära koppling mellan teori och praktik.  Logopedprogrammet passar dig som är intresserad av språk (lingvistik och fonetik), psykologi och medicin. Under programmet samordnas kurser i logopedi med kurser i psykologi, lingvistik och medicin. Bredden av ämnen är något som många studenter ser som en stor fördel med utbildningen.  Kurserna i logopedi är både teoretiska och praktiska. På de praktiska kurserna ligger fokus på logopedi inom främst hälso- och sjukvården. Du får handledning av erfarna logopeder i att undersöka och behandla patienter med röst-, tal- och språkstörningar eller sväljsvårigheter. Dina professionella färdigheter som logoped utvecklas under hela utbildningen och du får bland annat träna din egen röst.      Vetenskaplig metod ingår i flera kurser och sista terminen skriver du ett examensarbete. Du väljer också själv ett praktiskt fördjupningsområde i logopedi liksom en valbar kurs på termin 7.     Utbildningen ger bra möjligheter till utbytesstudier genom att logopedprogrammet har avtal om studentutbyte med flera universitet runt om i världen. Efter examen kan du ansöka om att bli legitimerad logoped. Logopeder kan jobba med både barn och vuxna. De flesta logopeder arbetar i hälso- och sjukvården, till exempel på logopedmottagningar och stroketeam på sjukhus eller inom habilitering och rehabilitering. En växande arbetsmarknad är skola, förskola och elevhälsa liksom äldreomsorg och kommunal rehabilitering. Allt fler logopeder arbetar inom privat finansierad logopedi och utbildningsverksamhet. Logopedexamen ger grundläggande behörighet till forskarutbildning som kan leda vidare till forskning och undervisning på universitet och högskolor. Arbetsmarknaden för logopeder är stabil, prognoser från Saco visar på en stark efterfrågan även kommande år.|240|4|||På universitetet, KI Flemingsberg|Logopedexamen|https://utbildning.ki.se/program/2lg16-logopedprogrammet
41|Karolinska institutet|Läkarprogrammet|Läkarprogrammet vid Karolinska Institutet ger dig grunden till ett livslångt lärande i läkaryrket med många valmöjligheter för utveckling i framtiden. För läkarexamen från det legitimationsgrundande sexåriga läkarprogrammetet ställs höga krav på medicinskt kunnande, praktiska färdigheter, vetenskaplighet och professionell kompetens. Läkarprogrammet syftar till att utbilda läkare som är väl förberedda för arbete inom dagens hälso- och sjukvård och har handlingsberedskap för framtidens utmaningar. Utbildningen ger dig goda medicinska kunskaper och färdigheter med fokus på kritisk reflektion och djup förståelse i såväl biologisk som mänsklig bemärkelse. Du ska utveckla vetenskapliga och professionella kunskaper, färdigheter och förhållningssätt. Läkare utbildade vid KI ska ha god förmåga till lagarbete och kommunikation, ett etiskt förhållningssätt och engagemang för människors hälsa globalt, nationellt och lokalt samt förmåga att ta ansvar för vård i samarbete med andra yrkeskategorier. Du förväntas utveckla ett nyfikenhetsdrivet intresse för kunskapssökande, livslångt lärande och lust till att förmedla kunskap. Läkarprogrammet passar dig som vill arbeta tillsammans med andra och utveckla många sidor av dig själv i ett livslångt perspektiv för att kunna bidra till att förbättra människors hälsa. Som läkare behöver du också värna om samhällets resurser och ha förståelse för hälsofrågor i en globaliserad värld.  Utbildningens innehåll bygger på fem kompetensområden: Basvetenskaplig, vetenskaplig, klinisk, professionell samt kompetenser inom global och jämlik hälsa. Kompetensområdena integreras i undervisningen och återspeglas i lärandemål, innehåll, arbetsformer och examination. Ibland utgör de egna kurser eller moment i kurser. Undervisningen utgår ifrån modellen teambaserat lärande, där centrala färdigheter som samarbete, kommunikation och ledarskap tränas samtidigt som du lär dig teoretiskt innehåll. Särskilt under senare del av programmet sker en betydande del av undervisningen i vården, där du deltar i det dagliga patientarbetet under handledning.  Efter avklarade studier får du läkarexamen och kan direkt ansöka om läkarlegitimation. Därefter kan du specialisera dig inom någon av de många specialiteter som finns.  Som läkare väntar en bred arbetsmarknad med kärnan i patientrelaterat arbete på vårdcentral, sjukhus, mottagningar, laboratorier eller inom företagshälsovård. Det finns även stora möjligheter att arbeta med digitala vårdtjänster, utomlands, inom hjälporganisationer eller med medicinska expertfunktioner inom andra delar av samhället. Många läkare arbetar helt eller delvis med undervisning och forskning inom olika medicinska områden, en del inom läkemedelsindustrin. Som läkare väntar en bred arbetsmarknad med kärnan i patientrelaterat arbete på vårdcentral, sjukhus, mottagningar, laboratorier eller inom företagshälsovård. Det finns även stora möjligheter att arbeta med digitala vårdtjänster, utomlands, inom hjälporganisationer eller med medicinska expertfunktioner inom andra delar av samhället. Många läkare arbetar helt eller delvis med undervisning och forskning inom olika medicinska områden, en del inom läkemedelsindustrin.|360|6|||På universitetet, KI Solna|Läkarexamen|https://utbildning.ki.se/program/2la21-lakarprogrammet
42|Karolinska institutet|Optikerprogrammet|"En optiker är specialist på ögat och människans syn. Som optiker hjälper du människor till ett bekvämare seende och en bättre tillvaro. Till din hjälp har du den absolut senaste teknologin och produkter som kan anpassas för varje individ. Om du söker ett meningsfullt arbete där du underlättar människors vardag är arbetet som optiker något för dig. Som optiker blir du specialist på ögat och människans syn. Som optiker utför du synundersökningar, mäter och korrigerar synfel, upptäcker och följer patologisk tillstånd samt hjälper människor att välja rätt synhjälpmedel såsom glasögon och linser. Utbildningen är uppbyggd utifrån begreppen syn, seende och du lär dig förstå och upptäcka ögats åldrande och sjukliga förändringar. De tongivande ämnena är medicin, fysiologisk optik och kontaktlinsteknik. Studierna bedrivs såväl individuellt som i grupp och består av föreläsningar, kliniskt arbete, praktik (VIL/ VFU), praktiska övningar, projektarbeten samt seminarier och fältstudier. Delar av undervisningen är förlagd till Kungliga Tekniska Högskolan (KTH).  Optikeryrket är under ständig utveckling. Under de senaste tjugo åren har det gått från att vara ett hantverksyrke till att bli ett kliniskt yrke inom hälso- och sjukvården med egen legitimation. Liksom många går till läkaren för hälsokontroll väljer många att regelbundet besöka sin optiker för att kontrollera att ögonen mår bra. Det innebär att du som optiker behöver en bred medicinsk kunskap.  Optikerprogrammets pedagogiska grundsyn bygger på ""learning by doing"". För oss betyder detta upplevelsebaserad inlärning - att du som student ska vara aktiv, göra själv, prova på, lära och lära av andra studenter. Som optikerstudent får du klinisk träning i våra moderna lokaler i Eye Center of Excellence, både på vår egen ögonklinik och på den unika ""KUM-Ö-mottagning"" som vi sedan 2020 driver i samarbete med ögonakuten på S:t Eriks Ögonsjukhus. Då optiker är ett yrke inom hälso- och sjukvården följer vi Socialstyrelsens basala hygienrutiner både på vår klinik och på KUM-Ö-mottagningen.  Inom utbildningen har vi ett antal internationella samarbeten. Du kan resa iväg på utbytesstudier till våra partneruniversitet i Danmark, Schweiz och Spanien, eller delta i digitala utbyten genom samarbeten med universitet i bland annat Australien.  Som optiker gäller det att hålla sig uppdaterad om den senaste tekniken, hur den används och hur resultaten av undersökningarna ska tolkas. Produktutvecklingen av individuellt anpassade synhjälpmedel går också ständigt framåt.  KI:s optikerutbildning har ackrediterats av European Council of Optometry and Optics (ECOO), som en optikerutbildning av absolut högsta kvalitet. Detta innebär bland annat att du som genomgår KI:s optikerprogram (examen 2008 eller senare) och därefter KI:s magisterprogram i klinisk optometri har möjlighet att efter avslutade studier begära ECOO:s European Diploma in Optometry. Du ansöker om ECOO:s diploma med den portfolio som du bygger upp under din utbildning. KI är ett av totalt fem lärosäten vars utbildningar på detta sätt blivit ackrediterade av ECOO. Som optiker kan du arbeta i en optikerbutik eller på en ögonklinik inom offentlig eller privat sektor. Jobbmöjligheter finns också inom optisk industri och på syncentraler, där optiker hjälper personer med reducerad synförmåga. Efter avslutad optikerutbildning är du behörig att söka till KI:s magisterprogram i klinisk optometri."|180|3|||På universitetet, KI Solna|Optikerexamen och Medicine kandidatexamen|https://utbildning.ki.se/program/1op19-optikerprogrammet
43|Karolinska institutet|Psykologprogrammet|Psykologi är vetenskapen om människans beteende, upplevelser, tankar och känslor. Psykologyrket passar dig som tycker om att arbeta med olika människor, och är nyfiken på hur vi fungerar och utvecklas som individ och i grupp. En bakgrund inom såväl samhällskunskap som naturvetenskap är en bra grund för att studera till psykolog. Psykologprogrammet vid Karolinska Institutet är utformat utifrån ett biopsykosocialt perspektiv där människans tankar, känslor och beteenden förstås utifrån biologiska, psykologiska och sociala faktorer. Programmet har en särskild inriktning mot hälso- och sjukvård liksom en stark forskningsanknytning.   Utbildningen är upplagd så att alla kurser bygger på varandra. Den inleds med grundläggande kurser i psykologins olika områden som biologi, experimentell metod, kognitiva processer och socialpsykologi. En bit in i programmet tillkommer kliniskt inriktade kurser, men också kurser inom samhälle och hälsa samt arbets- och organisationspsykologi. Under den senare delen av utbildningen fördjupas dina teoretiska kunskaper samtidigt som de integreras med avancerade kliniska färdigheter. Du får lära dig att ge psykologisk behandling via internet. Här ingår också en längre praktikperiod och utbildning i psykologisk behandling/psykoterapi, där du under handledning behandlar patienter som lider av psykisk ohälsa. Utbildningen avslutas med ett examensarbete.  De flesta av lärarna är aktiva forskare, många av dem professorer, och all undervisning sker i nära koppling till den forskning som bedrivs vid KI och på andra lärosäten. Under hela utbildningen återkommer undervisning i vetenskaplig metod och statistik.  Psykologprogrammet vid KI har ett nära samarbete med hälso- och sjukvården i Region Stockholm. En del av utbildningen genomförs ute i olika verksamheter med stöd från kliniska handledare. Redan under termin 1 kommer du ut på studiebesök. Senare under utbildningen ingår auskultationer, konsultation, praktik och behandlingsarbete inom olika verksamheter, framför allt inom hälso- och sjukvården.  Under termin 6 innehåller psykologprogrammet en längre valbar period. Du kan då läsa fördjupande kurser, åka på utbyte till något av våra partneruniversitet eller skriva en kandidatuppsats.  Psykologprogrammet läses på heltid och till större delen på campus. I studierna varvas teori och praktik. Undervisningen sker i form av föreläsningar, seminarier, grupparbeten och särskild färdighetsträning. Som student förväntas du dels ta ansvar för ditt eget lärande, dels delta aktivt och engagerat i den gemensamma undervisningen. Efter examen och ett års praktisk tjänstgöring kan du ansöka hos Socialstyrelsen om att bli legitimerad psykolog. Med tiden kan du vidareutbilda dig till specialist inom något område som du tycker är extra intressant. Redan efter din psykologexamen har du möjlighet att söka till doktorandutbildning för att utbilda dig till forskare.  Som psykolog arbetar du med människors psykiska hälsa, gör utredningar, diagnostiserar psykologiska problem och ger psykologisk behandling. Andra arbetsuppgifter kan vara förebyggande hälsoarbete och konsultation inom olika verksamheter. De flesta psykologer arbetar inom hälso- och sjukvård, men många återfinns också inom skola, habilitering och psykiatri - eller på organisationer eller företag som behöver stöd för utveckling av verksamheten.|300|5|||På universitetet, KI Solna|Psykologexamen och Medicine kandidatexamen samt Medicine Master|https://utbildning.ki.se/program/2ps18-psykologprogrammet
44|Karolinska institutet|Röntgensjuksköterskeprogrammet|Radiologin har en central roll inom hälso- och sjukvården och den avancerade tekniken ligger till grund för många viktiga beslut för fortsatt vård och behandling. Som röntgensjuksköterska verkar du inom en högteknologisk miljö där utvecklingen ständigt accelererar med nya och avancerade undersöknings-och behandlingsmetoder. Röntgensjuksköterskans primära ansvar är att utföra radiografiska undersökningar och producera bildmaterial som underlag för patientens diagnos men hen utför också behandlingar med tekniskt avancerad utrustning samtidigt som man tillhandahåller omvårdnad och stöd till patienten. En röntgensjuksköterska är sakkunning på digital bildframställning och utför bild- och funktionsundersökningar med hjälp av bland annat röntgenstrålar, ultraljud och magnetfält. Som röntgensjuksköterska arbetar du inom verksamheter där patienter diagnostiseras, behandlas eller screenas för preventiva åtgärder. Huvudämnet radiografi har en tydlig klinisk orientering med syfte att ge kunskap om hur olika bildgivande metoder (till exempel konventionella röntgenundersökningar, datortomografi, magnetkamera, angiografi/intervention) bäst används för att ställa diagnos, utföra och följa upp behandlingar. Utbildningen ger fördjupad kunskap om strålning, modaliteter som används och tekniken som ligger bakom. Du lär dig att utvärdera dina egna undersökningar och säkerställa att bildunderlagen håller tillräckligt hög kvalitet.  Under varje termin kommer du att genomföra verksamhetsförlagd utbildning, VFU (praktik), på en röntgenavdelning på såväl stora sjukhus som små kliniker, där du får praktisk träning i att utföra bild-och funktionsundersökningar. Det finns också möjlighet till VFU-platser både inom Norden och Europa, vilket ger dig internationell erfarenhet. Föreläsningar, seminarier och laborationer är återkommande moment under dina studier.  Observera att den verksamhetsförlagda utbildningen kan vara schemalagd på kvällar och helger för att ge dig en heltäckande erfarenhet av arbetslivet inom professionen. Röntgensjuksköterskeprogrammet ger både en akademisk kandidatexamen inom radiografi och en yrkesexamen som röntgensjuksköterska. Som färdig röntgensjuksköterska kan du arbeta på röntgenkliniker inom landstinget eller hos privata vårdgivare där du kan specialisera dig inom till exempel trauma, utveckling av undersökningsmetoder eller patientomvårdnad. Röntgensjuksköterskans verksamhetsområden omfattar undersökningar och behandlingar av människan i livets olika skeden; det ofödda barnet, barn, ungdomar, vuxna och äldre samt i samband med rättsmedicinska undersökningar. Det finns goda möjligheter till fortsatta studier på magister- och därefter forskarnivå.|180|3|||På universitetet, KI Flemingsberg|Röntgensjuksköterskeexamen och Medicine kandidatexamen|https://utbildning.ki.se/program/1rs13-rontgensjukskoterskeprogrammet
45|Karolinska institutet|Sjuksköterskeprogrammet|Som sjuksköterska arbetar du med att ge människor god omvårdnad i livets alla skeden. Du har en viktig roll med ansvar för att tillgodose individers behov av vård och omsorg. Dina arbetsuppgifter kommer därför att vara skiftande beroende på vem du möter och var du väljer att arbeta. Som sjuksköterska arbetar du med att ge människor god omvårdnad i livets alla skeden. Som sjuksköterska är det viktigt att du får patienterna att känna sig trygga och väl omhändertagna i samband med undersökningar, vård och behandling. Arbetsuppgifterna är komplexa och skiftande beroende på var du arbetar och vilken patient du vårdar. Sjuksköterskor ansvarar för omvårdnaden, leder och planerar arbetet på vårdenheten och deltar också i undervisning och handledning av studenter och vårdpersonal. Det är ett spännande och ansvarsfullt arbete.  Utifrån ett humanistiskt och etiskt förhållningssätt ska dagens sjuksköterskor kunna integrera kunskaper i omvårdnad med kunskaper i medicin, samhälls- och beteendevetenskap.  Sjuksköterskeprogrammet består av integrerade teoretiska och verksamhetsförlagda moment, VFU (praktik). Föreläsningar, seminarier och arbete med patientfall förekommer liksom klinisk färdighetsträning och examination. Redan första terminen möter du patienter och tillämpar dina teoretiska kunskaper i klinisk verksamhet. En stor del av utbildningstiden är förlagd till sjukhus, vårdcentraler och vård- och omsorgsboenden. Denna verksamhetsförlagda del av utbildningen är fördelad på samtliga terminer och genomförs inom Region Stockholm. Det tredje året avslutas med ett examensarbete där du vetenskapligt fördjupar dig ytterligare inom omvårdnad.  Sjuksköterskeprogrammet finns också som distansutbildning (teoretiska delen). Sjuksköterskor kan välja att arbeta med människor i olika åldrar och med olika vårdbehov. Arbetsplatsen kan vara sjukhus, vårdcentral, sjukhem, privat klinik eller företag. För avancerad sjukvård krävs ytterligare utbildning inom olika specialistområden. Du kan välja att studera vidare inom någon av specialistsjuksköterskeutbildningarna eller på ett magister-/masterprogram, för att i framtiden kunna söka till forskarutbildning.|180|3|||På universitetet, KI Flemingsberg|Sjuksköterskeexamen och Medicine kandidatexamen|https://utbildning.ki.se/program/1rs13-rontgensjukskoterskeprogrammet
46|Karolinska institutet|Sjuksköterskeprogrammet|Som sjuksköterska arbetar du med att ge människor god omvårdnad i livets alla skeden. Du har en viktig roll med ansvar för att tillgodose individers behov av vård och omsorg. Dina arbetsuppgifter kommer att variera beroende på vem du möter och var du väljer att arbeta. Som sjuksköterska bedömer, genomför och utvärderar du patientens vård och hälsa. Det är viktigt att du får patienterna att känna sig trygga och väl omhändertagna i samband med undersökningar, vård och behandling. Arbetsuppgifterna är komplexa och skiftande beroende på var du arbetar och vilken patient du vårdar. Sjuksköterskor ansvarar för omvårdnaden, leder och planerar arbetet på vårdenheten och deltar också i undervisning och handledning av studenter och vårdpersonal. Det är ett spännande och ansvarsfullt arbete.  Utifrån ett humanistiskt och etiskt förhållningssätt ska dagens sjuksköterskor kunna integrera kunskaper i omvårdnad med kunskaper i medicin och samhälls- och beteendevetenskap.  Sjuksköterskeprogrammet består av integrerade teoretiska och verksamhetsförlagda moment, VFU (praktik). Föreläsningar, seminarier och arbete med patientfall förekommer liksom klinisk färdighetsträning och examination. Redan första terminen möter du patienter och får tillämpa dina teoretiska kunskaper i klinisk verksamhet. En stor del av utbildningstiden är förlagd till sjukhus, vårdcentraler och vård- och omsorgsboenden. Det tredje året avslutas med ett examensarbete där du vetenskapligt fördjupar dig ytterligare inom omvårdnad.  Observera att omkring hälften av distansutbildningen kräver närvaro på campus Flemingsberg eller i Region Stockholm för kliniska delar av utbildningen såsom verksamhetsförlagd utbildning och examinationer. Förutom distansutbildningen ges programmet också som campusförlagd utbildning på heltid. Studierna bedrivs på helfart vilket innebär en arbetsinsats på minst 40 timmar/vecka. Att studera på distans innebär stor självständighet vilket kräver både noggrann planering och självdisciplin. Distansutbildningen bedrivs till stor del via en webbaserad lärplattform och därför behövs dator utrustad med webbkamera och headset. Delar av undervisningen är tidsbunden vilket innebär att du i realtid förväntas delta i virtuella föreläsningar och seminarier. Utbildningsprogrammets första vecka genomförs på campus med obligatorisk introduktion till programmets första kurs och högskolestudier på distans.  I övrigt är antalet fysiska kursträffar på campus begränsat till max två dagar per 7,5 högskolepoäng. Examinationer i sal på campus förekommer flertal tillfällen, exempelvis salstentamina.   Verksamhetsförlagd utbildning (cirka hälften av utbildningen, fördelat på samtliga terminer) genomförs inom Region Stockholm. Utöver den verksamhetsförlagda utbildningen förekommer annan klinisk utbildning såsom färdighetsträning och klinisk examination som genomförs på studieorten. Som sjuksköterska kan du välja att arbeta med människor i olika åldrar och med olika vårdbehov. Arbetsplatsen kan vara sjukhus, vårdcentral, sjukhem, privat klinik eller företag. För avancerad sjukvård krävs ytterligare utbildning inom olika specialistområden. Du kan välja att studera vidare inom någon av specialistsjuksköterskeutbildningarna eller på ett magister-/masterprogram, för att i framtiden kunna söka till forskarutbildning.|180|3|||Distans, KI Flemingsberg|Sjuksköterskeexamen och Medicine kandidatexamen|https://utbildning.ki.se/program/1s218-sjukskoterskeprogrammet-distans
47|Karolinska institutet|Tandhygienistprogrammet|Som tandhygienist arbetar du för att främja en god munhälsa hos befolkningen. I yrket ingår att förebygga, diagnosticera och behandla sjukdomar i munhålan, speciellt karies och tandlossning, samt att motivera patienten till att bibehålla friska tänder och ett friskt tandkött. Som tandhygienist undersöker du och registrerar patienternas munhälsostatus, ställer diagnoser samt förebygger och behandlar karies och tandlossning. I arbetet ingår uppgifter såsom kariesförebyggande åtgärder, avlägsnande av hårda och mjuka beläggningar (tandsten), ta röntgenbilder och till stor del beteendeförändrande insatser. I samband med behandling ges ibland även smärtlindring i form av lokalanestesi. Du undersöker barn och ungdomar och utför bland annat fluorlackningar. Du utreder behov av munhälsovårdande insatser samt behov av livsstilsförändringar rörande kost och tobak. Genom samtal motiverar du patienten att förändra sina munhygienvanor och få en god munhälsa. Yrket erbjuder stora möjligheter till både självständighet och teambaserat arbete och arbete med människor i olika åldrar.  Under utbildningen lär du dig om oral hälsa, som till exempel om dess inverkan på det allmänna välbefinnandet samt om hur allmäntillståndet kan påverka den orala hälsan. Du arbetar med individer i olika åldrar; både barn, ungdomar, vuxna och äldre och har patienter redan under första året av utbildningen. Den praktiska träningen genomförs främst vid Universitetstandvården på Karolinska Institutet, som är skolans egen klinik, men under sista terminen har du även verksamhetsförlagd utbildning (VFU) i Folktandvården Region Stockholm. I utbildningen ingår dessutom odontologiska och mediciniska ämnen, samt beteendevetenskapliga ämnen. Du tränas i kommunikation med övriga yrkesgrupper inom hälso- och sjukvård samt arbetar med utåtriktad hälsoinformation. Du får även kunskaper om organisation och ledarskap samt om tobaksprevention. Utbildningen avslutas med ett examensarbete med forskningsanknytning inom området oral hälsa. Som tandhygienist arbetar du inom offentlig eller privat vård, som anställd eller som egen företagare. Tandhygienister kan även inneha arbetsledande befattningar inom tandvården. Efter tandhygienistprogrammet finns möjlighet till vidareutbildning, bland annat genom fristående kurser som leder till en magisterexamen.|180|3|||På universitetet, KI Flemingsberg|Tandhygienistexamen|https://utbildning.ki.se/program/1ty19-tandhygienistprogrammet
48|Karolinska institutet|Tandläkarprogrammet|Inom tandläkaryrket kombineras avancerad teoretisk kunskap inom såväl basvetenskap och medicinska ämnen som odontologi med finmotoriskt hantverk, mänskligt omhändertagande samt ett sinne för estetik. Som tandläkare arbetar du med människors munhälsa, vilket bland annat innefattar att upptäcka, diagnostisera och behandla mun- och tandsjukdomar. Du åtgärdar även vissa komplikationer till följd av sjukdomar och skador som orsakats i mun och tänder av olyckor. Att arbeta som tandläkare är inspirerande och innebär daglig kontakt med patienter på klinik och kollegor i tandvårdsteamet.  Som tandläkarstudent träffar du dina första egna patienter under andra året av utbildningen. I början gör du undersökningar med röntgenbildtagning, diagnostik och ger instruktion i munhygien och enklare fyllningar. Därefter blir behandlingarna successivt mer avancerade. Under tredje året gör du kronor och under de sista åren av utbildningen även broar, proteser och implantatbehandlingar. Den kliniska färdighetsträningen sker främst vid Universitetstandvården på Karolinska Institutet, som är skolans egen klinik.  Den teoretiska grunden i utbildningen innefattar biomedicinska ämnen som kemi, cell- och molekylärbiologi, mikrobiologi samt kroppens anatomi och organfunktion. Den medicinska grunden inkluderar i sin tur patologi (sjukdomslära), allmänmedicin, mikrobiologi och farmakologi (läran om mediciner och deras verkningssätt). De teoretiska basvetenskapliga och medicinska ämnena integreras med de odontologiska för att ge en tydlig koppling till tandläkaryrket. Som stöd för patientomhändertagande ingår även utbildning i etik, psykologi, kommunikation och lagarbete. I slutet av utbildningen gör du ett examensarbete i ett odontologiskt ämne. Som tandläkare kan du arbeta inom offentlig eller privat vård, och även göra akademisk karriär. Det finns möjlighet att efter minst två års allmänpraktik vidareutbilda sig till specialist. Inom odontologi finns det nio olika inriktningar, bland annat tandlossningssjukdomar, käkkirurgi, barntandvård eller sjukhustandvård. Utvecklingsmöjligheter finns även genom forskarutbildning.|300|5|||På universitetet, KI Flemingsberg|Tandläkarexamen|https://utbildning.ki.se/program/2tl19-tandlakarprogrammet
